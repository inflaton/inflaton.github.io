<!DOCTYPE html>
<html lang="zh-CN">
<meta http-equiv="content-type" content="text/html;charset=UTF-8" />

<head>
    <meta charset="UTF-8">
    <meta name="viewport" content="width=device-width, initial-scale=1, maximum-scale=1, user-scalable=no">
    <meta http-equiv="X-UA-Compatible" content="IE=edge">
    <title itemprop="name">沙弥尼离戒文  </title>
    <meta name="keywords" content="佛法人生,佛,佛法,学佛,修行">
    <meta name="theme-color" content="#3f51b5">

    <link rel='stylesheet' id='mdx_mdui_css-css' href='../shared/themes/mdx/mdui/css/mdui.min.css' type='text/css'
        media='all' />
    <link rel='stylesheet' id='mdx_style_css-css' href='../shared/themes/mdx/style.css' type='text/css' media='all' />

    <script type='text/javascript' src='../shared/themes/mdx/js/jquery.min.js'></script>
    <script type='text/javascript' src='../shared/themes/mdx/mdui/js/mdui.min.js'></script>
    <script type='text/javascript' src='../shared/themes/mdx/js/qr.js'></script>
    <script type='text/javascript' src='../shared/themes/mdx/js/ra.js'></script>
    <script type='text/javascript' src='../shared/themes/mdx/js/h2c.js'></script>
    <script type='text/javascript' src='../shared/themes/mdx/js/lazyload.js'></script>
    <script type='text/javascript' src='../shared/themes/mdx/ajax-comment/app.js'></script>
    <script type='text/javascript' src='../shared/js/wp-embed.min.js'></script>
    <script type='text/javascript' src="../shared/js/clipboard.min.js"></script>
    <script type='text/javascript' src="../shared/js/layer.js"></script>
</head>

<body class="mdui-theme-primary-indigo mdui-theme-accent-indigo body-grey">
    <div class="fullScreen sea-close"></div>
    <div class="mdui-drawer mdui-color-white mdui-drawer-close mdui-drawer-full-height" id="left-drawer">
        <div class="sideImg LazyLoad" data-original="../shared/images/2020012112431079-300x300.jpg">
            <button
                class="mdui-btn mdui-btn-icon mdui-ripple nightVision mdui-text-color-white mdui-valign mdui-text-center"
                mdui-tooltip="{content: '切换日间/夜间模式'}" id="tgns" mdui-drawer-close="{target: '#left-drawer'}"><i
                    class="mdui-icon material-icons">&#xe3a9;</i></button>
        </div>
        <nav role="navigation">
            <div id="mdx_menu" class="mdui-list">
                <ul>
                    <a href="../">佛法人生首页</a>
                </ul>
                <ul style="PADDING-LEFT: 80px">
                    <li><a href="../fxrm/">佛学入门</a></li>
                    <li><a href="../rpsxl/">入菩萨行论</a></li>
                    <li><a href="../zcjtf/">藏传净土法</a></li>
                    <li><a href="../xgzyl/">现观庄严论</a></li>
                    <li><a href="../llbzl/">量理宝藏论</a></li>
                    <li><a href="../pxxyps/">普贤行愿品释</a></li>
                    <li><a href="../mclhs/">梦参老和尚</a></li>
                    <li><a href="../cysc/">常用颂词</a></li>
                    <li><a href="../cyyg/">常用仪轨</a></li>
                    <li><a href="../fjyg/">佛教仪轨</a></li>
                    <li><a href="../fjsp/">佛教视频</a></li>
                </ul>
            </div>
        </nav>
    </div>
    <header role="banner">
        <div class="titleBarGobal mdui-appbar mdui-shadow-0  mdui-text-color-white-text" id="titleBarinPost">
            <div class="mdui-toolbar mdui-appbar-fixed">
                <button class="mdui-btn mdui-btn-icon" id="menu" mdui-drawer="{target:'#left-drawer',overlay:true}"><i
                        class="mdui-icon material-icons">menu</i></button>
                <a href="../" class="mdui-typo-headline">佛法人生</a>
                <div class="mdui-toolbar-spacer"></div>
                <button class="mdui-btn mdui-btn-icon" mdui-menu="{target: '#qrcode'}"
                    mdui-tooltip="{content: '在其他设备上继续阅读'}" id="oth-div"><i
                        class="mdui-icon material-icons">&#xe326;</i></button>
                <div class="mdui-menu" id="qrcode">
                </div>
            </div>
        </div>
    </header>
    <div class="mdui-text-color-white-text mdui-color-theme mdui-typo-display-2 mdui-valign PostTitle"
        itemprop="name headline" itemtype="http://schema.org/BlogPosting"><span class="mdui-center">沙弥尼离戒文  </span>
    </div>
    <div class="PostTitleFill mdui-color-theme"></div>
    <div class="PostMain">
        <div class="ArtMain0 mdui-center mdui-shadow-12">
            <img class="PostMainImg0" alt="沙弥尼离戒文  " src="../shared/images/faputixin.jpg">
			<article class="post-170383 post type-post status-publish format-standard has-post-thumbnail hentry category-34  mdui-typo" id="post-170383" itemprop="articleBody">
                <p>No. 1475</p>
<p>沙弥尼离戒文(沙弥尼戒经)</p>
<p>东晋失译</p>
<p>善女人字某言。某所受秽恶之身。充弊人流不堪下行。克己自悔。愿为弟子。受持正戒终身奉行</p>
<p>用何等故。作沙弥离。用归命佛归命法归命比丘僧故。用剃头被袈裟故。几戒沙弥离。有十戒</p>
<p>一尽形寿不得杀生。不得教人杀生</p>
<p>二尽形寿不得盗。不得教人盗</p>
<p>三尽形寿不得淫。不得教人淫</p>
<p>四尽形寿不得嫁。不得教人嫁</p>
<p>五尽形寿不得妄语。不得教人妄语。六尽形寿不得歌舞。不得教人歌舞。不得弹筝吹笛</p>
<p>七尽形寿不得著香华脂粉。不得教人著脂粉</p>
<p>八尽形寿不得于高好刻镂床上卧。不得教人作好床卧</p>
<p>九尽形寿不得饮酒。不得教人饮酒</p>
<p>十尽形寿过日中不得复食。不得教人食</p>
<p>威仪七十事</p>
<p>不得著缯彩衣　　不得作彩衣与人</p>
<p>不得恶口相调　　不得教人作不急语</p>
<p>不得与优婆夷相看形体大笑</p>
<p>不得于避处裸形自弄身体</p>
<p>不得照镜摩抆面目画眉</p>
<p>不得嗔恨羞惭恚语</p>
<p>不得思念与男子共交会问优婆夷何如</p>
<p>不得坐毛绵上。不得著靴履。不应作履</p>
<p>不得贪家钱财强索人物</p>
<p>不得坐。他妇女床上开器视衣言是好彼丑十六以上应作沙弥离。素无瑕秽贞良完具。无所毁辱。父母见听乃得为道。素不贞良不应为道。石人匿病不应为道</p>
<p>不得与比丘僧同室宿。不得共坐。不得相形笑。不得卧沙弥离衣被中。不得错法衣共器误著僧衣。不得手授男子物。设欲与物。当置著地却使取之。不得与优婆夷露浴。不得独至僧房问义。不得说浴事。不得笑经语。不得左右顾视。不得手据机上</p>
<p>受经有五事。当与长老尼共行。去坐六尺。长跪。但得问义。当识句逗</p>
<p>省师病有四事有亲应得省。三人共行。去床六尺。长跪问讯语讫应去不得论事</p>
<p>夜卧有五事。当头输佛。当伛卧不得申脚。不得仰向频申。不得袒裸自露。不得手近不净处</p>
<p>至檀越家有五事。当先到精舍礼佛。次礼师僧优婆夷请乃应入。当报师僧。直视六尺当独坐床</p>
<p>止檀越家。有五事不应法。不得至妇女房中语戏。不得至窖下坐食。不得与婢共私语。不得独至舍后。不得与人共上厕。不得上男子厕上</p>
<p>入浴室有五事。不得与优婆夷共洗。不得与婢使共洗。不得与小儿共洗。不得取他成事水。不得自视形体隐处</p>
<p>烧香有五事。不得左右远视。不得独与优婆塞共烧香。不得独与婢使。不掣脚。不得背像。朝起有五事。先当清净却著法衣。先礼经像。却礼师僧。去六尺问讯。却行出户。师与语有五事。问经戒义不知当请。若见责当即自悔过。不得覆藏。不得自理。不得恶眼视师</p>
<p>浣衣有四事。当于屏处当长跪。当弃恶水于屏处。不得于人道径中。当待燥燥应收。不得令堕地</p>
<p>行道有五事。当与三人共行。当与大尼共行。若当与优婆夷共行。当视前六尺。当著法衣。师云。女人受性大出杂态姿。则喜好淫泆无礼。故为女人。今以自觉。得蒙释迦文佛大恩。普三界开视道地得值法。其有自识本行。归念佛者少</p>
<p>佛言。观见人间。上至二十八天。下至十八地狱。皆苦无乐。故结戒以训后生。佛告诸弟子。为道至难。鲜能去家断绝六情。受佛重戒捐弃爱欲。有其然者少</p>
<p>佛告诸弟子。汝慎莫妄度沙弥离。女人姿态难保悦。在须臾以复更生恶意。譬如水泡一起一灭。无有常定。能见人根观其大行。见其宿罪。今以尽度。便得道者急当度之。自非菩萨阿罗汉。不可度尼</p>
<p>除觐说戒节度</p>
<p>维那先具舍罗筹香火戒文。净扫除精舍。却鸣揵槌。烧香礼佛呗咒愿意。咒愿鬼子母。各便就坐。整法服叉手静默。维那便行香火人。各说一偈。维那在户里三唱。白衣出除觐布萨竟。三弹指令白衣远去。莫令闻说戒音声讫。开户维那唱言。静坐除觐默今布萨。亦三过唱讫。便维那捉筹。上座尼前长跪。布萨人与一筹。亦自取讫。便还敛筹。别著一处。还取未布筹。手捉从上座尼前问。谁脱不受筹。未得者便当言未。已得者当默讫竟。维那数筹有几人。数知少多。维那唱言。除觐等若干人。随年号月。十五便言十五日。月尽便言三十日。于某州某郡某县某檀越精舍中说戒。愿持说戒功德归流。大檀越眷属一切安隐。命过者生天人中增益功德。十方厄难普使解脱。各咒愿讫。维那长跪上座尼前。请能说戒人令说戒。复请一人三呗读经。读经竟呗。呗讫。上座普咒愿。下座尼皆长跪受咒愿。维那唱。皆共礼佛礼般若讫。下坐尼皆礼大尼讫。便维那长跪唱言。随所安</p>
<p>请说戒读经人。共别坐一床上</p>
<p>沙弥尼离戒文按此戒名。国本宋本及开元录。皆云沙弥尼离戒文。丹本即云沙弥尼杂戒文。今捡正文。诸本皆非。何则。按此译之离字。与他译之尼字。但梵音楚夏耳。曾不是沙弥尼之离戒文。亦不是沙弥尼之杂戒文。并乖正文。故今可直云沙弥离戒文。乃正耳。然无所据。不敢即正。直书其意。以待好古雅正君子焉</p>
                </article>
        </div>

        <div class="mdui-color-theme" style="line-height:1.8;font-size:21px;text-align:center;padding:21px 0;">
            乃至菩提果，皈依诸佛陀<br />亦依正法宝，菩萨诸圣众
        </div>
        <div id="indic"></div>
        <div class="mdx-share-img" id="mdx-share-img">
            <div class="mdx-si-box"><span>扫描二维码继续阅读</span>
                <div class="mdx-si-qr" id="mdx-si-qr"></div>
            </div>
            <div class="mdx-si-time">2020-05-27</div>
        </div>
        <button class="mdui-fab mdui-color-theme-accent mdui-fab-fixed mdui-fab-hide scrollToTop mdui-ripple"><i
                class="mdui-icon material-icons">&#xe316;</i></button>
    </div>

    <script>
        var mdx_offline_mode = 0;
        function snbar() {
            mdui.snackbar({
                message: '已自动定位到你此前阅读处&nbsp;&nbsp;&nbsp;',
                buttonText: '从头阅读',
                timeout: 10000,
                onButtonClick: function () {
                    $("body,html").animate({ scrollTop: 0 }, 700);
                },
            });
        }
        var ifscr = 0;
        var moreinput = "'更多选项'";
        var morecomment = "加载更多评论";
        var nomorecomment = "没有更多了";
        ifscr = 1;
        var mdx_comment_ajax = 0;
        mdx_comment_ajax = 1;
        var mdx_imgBox = 0;
        var mdx_tapToTop = 0;
        mdx_tapToTop = 1;

        //Show Read Pro'
        $('#indic').radialIndicator({
            displayNumber: false,
            radius: 27,
            barColor: '#ffffff',
            roundCorner: false,
            barWidth: 3,
            barBgColor: '#536dfe',
        });
        var ind = $('#indic').data('radialIndicator');
        var mdx_si_i18n = '长按/右键保存图片';
        var mdx_github_i18n_1 = '在 Github 上查阅';
        var mdx_github_i18n_2 = '获取 Github 仓库信息时出现问题<br>尝试直接访问';
        var mdx_post_i18n_1 = '这个页面没有摘要。';
        var mdx_post_i18n_2 = '前往页面';
        var mdx_post_i18n_3 = '获取页面信息时出现问题<br>尝试直接访问';
    </script>
    <script type='text/javascript' src='../shared/themes/mdx/js/post.js'></script>
</body>
