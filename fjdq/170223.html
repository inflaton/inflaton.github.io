<!DOCTYPE html>
<html lang="zh-CN">
<meta http-equiv="content-type" content="text/html;charset=UTF-8" />

<head>
    <meta charset="UTF-8">
    <meta name="viewport" content="width=device-width, initial-scale=1, maximum-scale=1, user-scalable=no">
    <meta http-equiv="X-UA-Compatible" content="IE=edge">
    <title itemprop="name">佛说拔除罪障咒王经（1卷）  </title>
    <meta name="keywords" content="佛法人生,佛,佛法,学佛,修行">
    <meta name="theme-color" content="#3f51b5">

    <link rel='stylesheet' id='mdx_mdui_css-css' href='../shared/themes/mdx/mdui/css/mdui.min.css' type='text/css'
        media='all' />
    <link rel='stylesheet' id='mdx_style_css-css' href='../shared/themes/mdx/style.css' type='text/css' media='all' />

    <script type='text/javascript' src='../shared/themes/mdx/js/jquery.min.js'></script>
    <script type='text/javascript' src='../shared/themes/mdx/mdui/js/mdui.min.js'></script>
    <script type='text/javascript' src='../shared/themes/mdx/js/qr.js'></script>
    <script type='text/javascript' src='../shared/themes/mdx/js/ra.js'></script>
    <script type='text/javascript' src='../shared/themes/mdx/js/h2c.js'></script>
    <script type='text/javascript' src='../shared/themes/mdx/js/lazyload.js'></script>
    <script type='text/javascript' src='../shared/themes/mdx/ajax-comment/app.js'></script>
    <script type='text/javascript' src='../shared/js/wp-embed.min.js'></script>
    <script type='text/javascript' src="../shared/js/clipboard.min.js"></script>
    <script type='text/javascript' src="../shared/js/layer.js"></script>
</head>

<body class="mdui-theme-primary-indigo mdui-theme-accent-indigo body-grey">
    <div class="fullScreen sea-close"></div>
    <div class="mdui-drawer mdui-color-white mdui-drawer-close mdui-drawer-full-height" id="left-drawer">
        <div class="sideImg LazyLoad" data-original="../shared/images/2020012112431079-300x300.jpg">
            <button
                class="mdui-btn mdui-btn-icon mdui-ripple nightVision mdui-text-color-white mdui-valign mdui-text-center"
                mdui-tooltip="{content: '切换日间/夜间模式'}" id="tgns" mdui-drawer-close="{target: '#left-drawer'}"><i
                    class="mdui-icon material-icons">&#xe3a9;</i></button>
        </div>
        <nav role="navigation">
            <div id="mdx_menu" class="mdui-list">
                <ul>
                    <a href="../">佛法人生首页</a>
                </ul>
                <ul style="PADDING-LEFT: 80px">
                    <li><a href="../rpsxl/">入菩萨行论</a></li>
                    <li><a href="../xgzyl/">现观庄严论</a></li>
                    <li><a href="../llbzl/">量理宝藏论</a></li>
                    <li><a href="../mclhs/">梦参老和尚</a></li>
                    <li><a href="../ygwc/">印光文钞</a></li>
                    <li><a href="../zcjtf/">藏传净土法</a></li>
                    <li><a href="../pxxyps/">普贤行愿品释</a></li>
                    <li><a href="../cysc/">常用颂词</a></li>
                    <li><a href="../cyyg/">常用仪轨</a></li>
                    <li><a href="../fjyg/">佛教仪轨</a></li>
                    <li><a href="../fjsp/">佛教视频</a></li>
                </ul>
            </div>
        </nav>
    </div>
    <header role="banner">
        <div class="titleBarGobal mdui-appbar mdui-shadow-0  mdui-text-color-white-text" id="titleBarinPost">
            <div class="mdui-toolbar mdui-appbar-fixed">
                <button class="mdui-btn mdui-btn-icon" id="menu" mdui-drawer="{target:'#left-drawer',overlay:true}"><i
                        class="mdui-icon material-icons">menu</i></button>
                <a href="../" class="mdui-typo-headline">佛法人生</a>
                <div class="mdui-toolbar-spacer"></div>
                <button class="mdui-btn mdui-btn-icon" mdui-menu="{target: '#qrcode'}"
                    mdui-tooltip="{content: '在其他设备上继续阅读'}" id="oth-div"><i
                        class="mdui-icon material-icons">&#xe326;</i></button>
                <div class="mdui-menu" id="qrcode">
                </div>
            </div>
        </div>
    </header>
    <div class="mdui-text-color-white-text mdui-color-theme mdui-typo-display-2 mdui-valign PostTitle"
        itemprop="name headline" itemtype="http://schema.org/BlogPosting"><span class="mdui-center">佛说拔除罪障咒王经（1卷）  </span>
    </div>
    <div class="PostTitleFill mdui-color-theme"></div>
    <div class="PostMain">
        <div class="ArtMain0 mdui-center mdui-shadow-12">
            <img class="PostMainImg0" alt="佛说拔除罪障咒王经（1卷）  " src="../shared/images/faputixin.jpg">
			<article class="post-170223 post type-post status-publish format-standard has-post-thumbnail hentry category-34  mdui-typo" id="post-170223" itemprop="articleBody">
                <p>No. 1396</p>
<p>佛说拔除罪障咒王经一卷</p>
<p>唐三藏法师义净奉　制译</p>
<p>如是我闻。一时薄伽梵。在净居天上。为诸大众说微妙法。是时曼殊室利菩萨摩诃萨于大众中。即从座起偏露右肩。右膝著地合掌向佛。瞻仰尊容目未曾舍。白佛言世尊。此大法门甚深微妙实为希有。然于当来五浊世时。恶业众生具贪恚痴。欺诳不信乐行非法。不修戒品专行谄伪。彼于咒法所有威力神通变现。于诸国土随其方处。求者获益功德成就。念诵仪轨祭祠法式。皆不信受亦不依行。谓非佛说而为谤毁恶障缠心。即便命过堕大地狱。受极苦恼无有出期。世尊此等众生既遭大苦云何救护。唯愿慈悲拔济令出。尔时释迦牟尼如来。即便舒手摩曼殊室利法王子顶。告言善哉曼殊室利。为欲利益一切有情。能问如来如是义利。汝当谛听极善作意。我今为汝说此咒法。安乐人天利益一切。于诸咒法最为殊胜。秘密甚深顺菩提道依真法界获大功德。于临终时必能忆此大力咒王。正念现前当生善处。即说咒曰</p>
<p>南么萨婆怛他揭羝骠　阿罗喝骠　唵拘摩啰乎嚧比那　毗输和　三婆婆阿揭车阿揭车　洛呼洛呼　勃缆勃揽　唅唅　氏那市(市一反)曼殊室利也　苏室哩也　多赖也漫(引声)萨婆毒溪骠癹癹　苫么也苫么也　阿弭都嗢婆菩嗢婆婆　波跛谜那势也　莎诃</p>
<p>曼殊室利。此即是汝最胜根本咒藏心王神咒。能除一切苦恼厄难。诸恶罪障悉皆销灭。长寿无疾富乐无穷。言词聪辩众人爱敬。亦能通利一切咒王。时释迦牟尼如来说是语时。诸佛刹土及此大地山河江海。尽有情界六种震动。一切恶趣饿鬼傍生。琰魔王界地狱有情。苦恼停息皆得安乐。佛复告曼殊室利。若天若人若男若女。在家出家诸有情类。若能至心受持此咒王者。不被恶人之所欺谤魔不得便。怨不能害毒不能伤。一切障碍毗那夜迦皆自退散。其受持者应起此心。诸佛世尊难思议法。唯佛与佛乃能证知。我今岂敢辄生诽谤</p>
<p>尔时世尊说此法已。彼诸大众并净居天。及余诸天无量百千俱胝。天龙药叉健达婆阿苏罗等。禁咒成就诸大仙人。及曼殊室利法王子。观自在菩萨慈氏菩萨。大势至菩萨执金刚菩萨。如是等诸大菩萨。及阿僧祇世界诸佛刹土。一切如来并诸菩萨当共证知。此大咒王是不思议法。是大神咒是大明咒。是无上咒是无等等咒。能除罪苦障真实不虚。尔时诸天大众闻说咒王。皆大欢喜顶戴奉持</p>
<p>佛说拔除罪障咒王经</p>
                </article>
        </div>

        <div class="mdui-color-theme" style="line-height:1.8;font-size:21px;text-align:center;padding:21px 0;">
            乃至菩提果，皈依诸佛陀<br />亦依正法宝，菩萨诸圣众
        </div>
        <div id="indic"></div>
        <div class="mdx-share-img" id="mdx-share-img">
            <div class="mdx-si-box"><span>扫描二维码继续阅读</span>
                <div class="mdx-si-qr" id="mdx-si-qr"></div>
            </div>
            <div class="mdx-si-time">2020-05-27</div>
        </div>
        <button class="mdui-fab mdui-color-theme-accent mdui-fab-fixed mdui-fab-hide scrollToTop mdui-ripple"><i
                class="mdui-icon material-icons">&#xe316;</i></button>
    </div>

    <script>
        var mdx_offline_mode = 0;
        function snbar() {
            mdui.snackbar({
                message: '已自动定位到你此前阅读处&nbsp;&nbsp;&nbsp;',
                buttonText: '从头阅读',
                timeout: 10000,
                onButtonClick: function () {
                    $("body,html").animate({ scrollTop: 0 }, 700);
                },
            });
        }
        var ifscr = 0;
        var moreinput = "'更多选项'";
        var morecomment = "加载更多评论";
        var nomorecomment = "没有更多了";
        ifscr = 1;
        var mdx_comment_ajax = 0;
        mdx_comment_ajax = 1;
        var mdx_imgBox = 0;
        var mdx_tapToTop = 0;
        mdx_tapToTop = 1;

        //Show Read Pro'
        $('#indic').radialIndicator({
            displayNumber: false,
            radius: 27,
            barColor: '#ffffff',
            roundCorner: false,
            barWidth: 3,
            barBgColor: '#536dfe',
        });
        var ind = $('#indic').data('radialIndicator');
        var mdx_si_i18n = '长按/右键保存图片';
        var mdx_github_i18n_1 = '在 Github 上查阅';
        var mdx_github_i18n_2 = '获取 Github 仓库信息时出现问题<br>尝试直接访问';
        var mdx_post_i18n_1 = '这个页面没有摘要。';
        var mdx_post_i18n_2 = '前往页面';
        var mdx_post_i18n_3 = '获取页面信息时出现问题<br>尝试直接访问';
    </script>
    <script type='text/javascript' src='../shared/themes/mdx/js/post.js'></script>
</body>
