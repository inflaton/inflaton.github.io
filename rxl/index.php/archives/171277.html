﻿



﻿<!DOCTYPE html>
<html lang="zh-CN">

<!-- Mirrored from rxl.xuefovip.com/index.php/archives/171277 by HTTrack Website Copier/3.x [XR&CO'2014], Thu, 30 Jan 2020 21:11:27 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
<meta charset="UTF-8">
<meta name="viewport" content="width=device-width, initial-scale=1, maximum-scale=1, user-scalable=no">
<meta http-equiv="X-UA-Compatible" content="IE=edge">
<title itemprop="name">Ａ如净和尚语录（2卷）  </title>
<meta property="og:title" content="Ａ如净和尚语录（2卷） &#8211; 佛法人生（xuefo.vip）">
<meta property="og:type" content="article">
<meta property="og:url" content="http://rxl.xuefovip.com/archives/171277">
<meta property="og:description" content="No. 2002A如净禅师语录序五家宗派中。曹洞则机关不露。临济则棒喝分明。苟得其由。门户易入。虽取舍少异作…">
<meta property="og:image" content="../../wp-content/uploads/2018/10/faputixin.jpg">
<meta name="twitter:card" content="summary">
<meta name="twitter:title" content="Ａ如净和尚语录（2卷） &#8211; 佛法人生（xuefo.vip）">
<meta name="twitter:description" content="No. 2002A如净禅师语录序五家宗派中。曹洞则机关不露。临济则棒喝分明。苟得其由。门户易入。虽取舍少异作…">
<meta name="twitter:url" content="http://rxl.xuefovip.com/archives/171277">
<meta name="twitter:image" content="../../wp-content/uploads/2018/10/faputixin.jpg">
<meta name="keywords" content="佛法人生（xuefo.vip）,佛,佛法,学佛,修行,入行论">
<meta name="theme-color" content="#3f51b5">
<link rel="pingback" href="http://rxl.xuefovip.com/xmlrpc.php">
<link rel='dns-prefetch' href='http://s.w.org/' />

<script>
var MP3jPLAYLISTS = [];
var MP3jPLAYERS = [];
</script>
		<script type="text/javascript">
			window._wpemojiSettings = {"baseUrl":"https:\/\/s.w.org\/images\/core\/emoji\/11\/72x72\/","ext":".png","svgUrl":"https:\/\/s.w.org\/images\/core\/emoji\/11\/svg\/","svgExt":".svg","source":{"concatemoji":"http:\/\/rxl.xuefovip.com\/wp-includes\/js\/wp-emoji-release.min.js?ver=1.8.3.c160b7e"}};
			!function(a,b,c){function d(a,b){var c=String.fromCharCode;l.clearRect(0,0,k.width,k.height),l.fillText(c.apply(this,a),0,0);var d=k.toDataURL();l.clearRect(0,0,k.width,k.height),l.fillText(c.apply(this,b),0,0);var e=k.toDataURL();return d===e}function e(a){var b;if(!l||!l.fillText)return!1;switch(l.textBaseline="top",l.font="600 32px Arial",a){case"flag":return!(b=d([55356,56826,55356,56819],[55356,56826,8203,55356,56819]))&&(b=d([55356,57332,56128,56423,56128,56418,56128,56421,56128,56430,56128,56423,56128,56447],[55356,57332,8203,56128,56423,8203,56128,56418,8203,56128,56421,8203,56128,56430,8203,56128,56423,8203,56128,56447]),!b);case"emoji":return b=d([55358,56760,9792,65039],[55358,56760,8203,9792,65039]),!b}return!1}function f(a){var c=b.createElement("script");c.src=a,c.defer=c.type="text/javascript",b.getElementsByTagName("head")[0].appendChild(c)}var g,h,i,j,k=b.createElement("canvas"),l=k.getContext&&k.getContext("2d");for(j=Array("flag","emoji"),c.supports={everything:!0,everythingExceptFlag:!0},i=0;i<j.length;i++)c.supports[j[i]]=e(j[i]),c.supports.everything=c.supports.everything&&c.supports[j[i]],"flag"!==j[i]&&(c.supports.everythingExceptFlag=c.supports.everythingExceptFlag&&c.supports[j[i]]);c.supports.everythingExceptFlag=c.supports.everythingExceptFlag&&!c.supports.flag,c.DOMReady=!1,c.readyCallback=function(){c.DOMReady=!0},c.supports.everything||(h=function(){c.readyCallback()},b.addEventListener?(b.addEventListener("DOMContentLoaded",h,!1),a.addEventListener("load",h,!1)):(a.attachEvent("onload",h),b.attachEvent("onreadystatechange",function(){"complete"===b.readyState&&c.readyCallback()})),g=c.source||{},g.concatemoji?f(g.concatemoji):g.wpemoji&&g.twemoji&&(f(g.twemoji),f(g.wpemoji)))}(window,document,window._wpemojiSettings);
		</script>
		<style type="text/css">
img.wp-smiley,
img.emoji {
	display: inline !important;
	border: none !important;
	box-shadow: none !important;
	height: 1em !important;
	width: 1em !important;
	margin: 0 .07em !important;
	vertical-align: -0.1em !important;
	background: none !important;
	padding: 0 !important;
}
</style>
<link rel='stylesheet' id='smartideo_css-css'  href='../../wp-content/plugins/smartideo/static/smartideo16b9.css?ver=2.5.2' type='text/css' media='screen' />
<link rel='stylesheet' id='dashicons-css'  href='../../wp-includes/css/dashicons.min340a.css?ver=1.8.3.c160b7e' type='text/css' media='all' />
<link rel='stylesheet' id='mdx_mdui_css-css'  href='../../wp-content/themes/mdx/mdui/css/mdui.min340a.css?ver=1.8.3.c160b7e' type='text/css' media='all' />
<link rel='stylesheet' id='mdx_style_css-css'  href='../../wp-content/themes/mdx/style340a.css?ver=1.8.3.c160b7e' type='text/css' media='all' />
<link rel='stylesheet' id='mp3-jplayer-css'  href='../../wp-content/plugins/mp3-jplayer/css/darkde39.css?ver=2.7.3' type='text/css' media='all' />
<script type='text/javascript' src='../../wp-includes/js/jquery/jqueryb8ff.js?ver=1.12.4'></script>
<script type='text/javascript' src='../../wp-includes/js/jquery/jquery-migrate.min330a.js?ver=1.4.1'></script>
<link rel='https://api.w.org/' href='http://rxl.xuefovip.com/index.php/wp-json/' />
<link rel="EditURI" type="application/rsd+xml" title="RSD" href="http://rxl.xuefovip.com/xmlrpc.php?rsd" />
<link rel="wlwmanifest" type="application/wlwmanifest+xml" href="http://rxl.xuefovip.com/wp-includes/wlwmanifest.xml" /> 
<link rel='prev' title='大乘起信论裂网疏（6卷）' href='171083.html' />
<link rel='next' title='高丽国普照禅师修心诀（1卷）' href='171315.html' />

<link rel="canonical" href="171277.html" />
<link rel='shortlink' href='http://rxl.xuefovip.com/?p=171277' />
<link rel="alternate" type="application/json+oembed" href="http://rxl.xuefovip.com/index.php/wp-json/oembed/1.0/embed?url=http%3A%2F%2Frxl.xuefovip.com%2Findex.php%2Farchives%2F171277" />
<link rel="alternate" type="text/xml+oembed" href="http://rxl.xuefovip.com/index.php/wp-json/oembed/1.0/embed?url=http%3A%2F%2Frxl.xuefovip.com%2Findex.php%2Farchives%2F171277&amp;format=xml" />
<link rel="icon" href="../../wp-content/uploads/2018/10/cropped-logo-32x32.jpg" sizes="32x32" />
<link rel="icon" href="../../wp-content/uploads/2018/10/cropped-logo-192x192.jpg" sizes="192x192" />
<link rel="apple-touch-icon-precomposed" href="../../wp-content/uploads/2018/10/cropped-logo-180x180.jpg" />
<meta name="msapplication-TileImage" content="http://rxl.xuefovip.com/wp-content/uploads/2018/10/cropped-logo-270x270.jpg" />
		<style type="text/css" id="wp-custom-css">
			button.seai{display:none;}

article p{text-align: justify;}		</style>
	<style type="text/css">/** Mega Menu CSS: fs **/</style>

<script src="http://tajs.qq.com/stats?sId=66064181"></script>
<script src="../../../download.xuefovip.com/js/clipboard.min.js"></script>
<script src="../../../download.xuefovip.com/js/layer.js"></script>
</head>            <body class="mdui-theme-primary-indigo mdui-theme-accent-indigo body-grey">
    <div class="fullScreen sea-close"></div>
        <div class="mdui-drawer mdui-color-white mdui-drawer-close mdui-drawer-full-height" id="left-drawer">
    <div class="sideImg LazyLoad" data-original="http://rxl.xuefo.vip/wp-content/uploads/2018/10/201810091-300x300.jpg">
      	  
      <button class="mdui-btn mdui-btn-icon mdui-ripple nightVision mdui-text-color-white mdui-valign mdui-text-center" mdui-tooltip="{content: '切换日间/夜间模式'}" id="tgns" mdui-drawer-close="{target: '#left-drawer'}"><i class="mdui-icon material-icons">&#xe3a9;</i></button>
                </div>
    <nav role="navigation"><div id="mdx_menu" class="mdui-list"><ul>
<li class="page_item page-item-2"><a href="http://rxl.xuefovip.com/">资料库</a></li>
</ul></div>
</nav>
    </div>
    <header role="banner"><div class="titleBarGobal mdui-appbar mdui-shadow-0  mdui-text-color-white-text" id="titleBarinPost">
            <div class="mdui-toolbar mdui-appbar-fixed">
            <button class="mdui-btn mdui-btn-icon" id="menu" mdui-drawer="{target:'#left-drawer',overlay:true}"><i class="mdui-icon material-icons">menu</i></button>
                <a href="http://rxl.xuefovip.com/" class="mdui-typo-headline">佛法人生（xuefo.vip）</a>
                <div class="mdui-toolbar-spacer"></div>
                <button class="mdui-btn mdui-btn-icon" mdui-menu="{target: '#qrcode'}" mdui-tooltip="{content: '在其他设备上继续阅读'}" id="oth-div"><i class="mdui-icon material-icons">&#xe326;</i></button>
                <div class="mdui-menu" id="qrcode">
                </div>
                <button class="mdui-btn mdui-btn-icon seai"><i class="mdui-icon material-icons">&#xe8b6;</i></button>
            </div>
        </div></header>
        <div class="titleBarGobal mdui-appbar mdui-shadow-0 mdui-text-color-white-text" id="SearchBar">
<form class="mdui-toolbar mdui-appbar-fixed" role="search" method="get" id="searchform" action="http://rxl.xuefovip.com/">
<div class="outOfSearch mdui-valign">
  <label for="s"><i class="mdui-icon material-icons seaicon">&#xe8b6;</i></label>
  <input class="seainput" type="text" name="s" id="s" autocomplete="off" placeholder="搜索什么..." value="">
</div>
<div class="mdui-toolbar-spacer"></div>
<a class="mdui-btn mdui-btn-icon sea-close"><i class="mdui-icon material-icons">&#xe5cd;</i></a>
</form>
</div>
            <div class="mdui-text-color-white-text mdui-color-theme mdui-typo-display-2 mdui-valign PostTitle" itemprop="name headline" itemtype="http://schema.org/BlogPosting"><span class="mdui-center">Ａ如净和尚语录（2卷）</span></div>
        <div class="PostTitleFill mdui-color-theme"></div>
      <div class="PostMain">
            <div class="ArtMain0 mdui-center mdui-shadow-12">
                        <img class="PostMainImg0" alt="Ａ如净和尚语录（2卷）" src="../../wp-content/uploads/2018/10/faputixin.jpg">                <article class="post-171277 post type-post status-publish format-standard has-post-thumbnail hentry category-34  mdui-typo" id="post-171277" itemprop="articleBody">
                <p>No. 2002A</p>
<p>如净禅师语录序</p>
<p>五家宗派中。曹洞则机关不露。临济则棒喝分明。苟得其由。门户易入。虽取舍少异作用弗同。要之殊涂一致耳。惟天童净禅师不流不倚兼而有之。自成一家八面受敌。始以竹篦子久知痛痒。后因一滴水渐至澎冲。断堑悬崖斩钉截铁。所谓用法得法外意。得鱼忘筌。得兔忘蹄者也。观其登宝华座。若猛虎踞。击大法鼓作狮子吼。直使人天赞仰魔鬼归降。至于一偈一颂一话一言。呼风吐云轰雷掣电。千态万貌不可穷尽。近世尊宿绝无仅有者。凡历四大宝刹。孤云野鹤去住自如。皆于是见焉。故勇猛精进者得之。犹入暗室遇大光明见种种色。退缩未谕者畏之。如子弟之对严父师。殊不知药瞑眩而厥疾。瘳终有益矣。师之得力处。出生入死处。固难以形迹求作实法会。然观水必观澜。涉大海从津涯。故舍其言。无以求其奥也。宗上人以师之法语。俾予序其篇首。予则安能。盖予与师。为乡国人。为道谊友。且心眼相照。不可无数语以述大概。因卒尔以附于帙尾。若夫发扬盛美。使灯灯相续师之名愈久而愈隆。则有当世之名公钜儒在</p>
<p>绍定二[示*異]岁在己丑。桐柏散吏吕潇　敬书</p>
<p>如净禅师语录目次</p>
<p>上卷</p>
<p>序</p>
<p>清凉语录　净慈语录</p>
<p>瑞岩语录　再住净慈语录</p>
<p>下卷</p>
<p>天童语录</p>
<p>上堂　小参　普说　法语</p>
<p>颂古　赞佛祖　小佛事　偈颂</p>
<p>跋</p>
<p>如净和尚语录卷上</p>
<p>住建康府清凉寺语录</p>
<p>侍者文素编</p>
<p>师于嘉定三年十月初五日。于华藏褒忠禅寺。受请入寺</p>
<p>指山门截断程途蓦直来。乾坤洞彻此门开。左边拍兮右边吹。倒翻关棙起风雷</p>
<p>指佛殿开殿见佛。眼中毒刺咄拔却刺。礼拜烧香颠倒钝置</p>
<p>踞方丈。抉出达磨眼睛。作泥弹子打人。高声云。看海枯彻过底。波浪拍天高</p>
<p>师至法座前。拈帖。笔头秃尽一毫通。至治寥寥。静极中举帖云。看点起风云传号令。雷霆泼墨振纲宗。莫有共相证据底么。切忌侧耳</p>
<p>拈请疏。瞿昙顶骨夫子眼睛。两彩一赛玉振金声</p>
<p>指法座。大地平沉。此座高广。千变万化无功受赏</p>
<p>敛衣就座(问答不录)乃云(提纲)露柱怀胎忽然爆裂。突出无孔铁槌。历劫都卢败缺。直得金粟大士升玉麟堂。亲从毛锥子上。吹一阵业风。使其变作水牯牛彻颠彻狂。东撑西拄南倒北擂。未免犯太平水草。破清凉田地。深栽荆棘遍布蒺[卄/梨]。以此断临济命根。以此瞎衲僧眼目。以手拍膝云。叱叱。者畜生驴腮马颔。相句引恼乱阎浮笑杀人。虽然与么。毕竟功归何处。总在吾皇圣化中。复举(结座)三圣道。逢人则便出。出则不为人。兴化道。我逢人则不出。出则便为人。此两则公案验尽衲僧。难为著眼。忽被我大檀越建康府主等闲觑破举似清凉。可谓龙吟云起。虎啸风生。未免借尚书鼻孔。为丛林出气。有个口号举似诸人。一举首登龙虎榜。太平亲到凤凰池。全生全杀超言象。更透机先向上机</p>
<p>请首座上堂。拔断毒陀尾巴。穿住黑牛鼻孔。虚空背上牵来。大地六番震动。甚恶毒兮甚仇仇。屎尿腥臊汗血流。拟将眼觑无踪迹。个是清凉第一头。喝一喝</p>
<p>元宵上堂。过去然灯佛。相牵弄业识。现在漏灯盏光影瞒人眼。未来干纸捻贼赃无处典。咄。髑髅前点破。鼻孔里看见。衲僧门下黑漫漫。历劫不分通一线</p>
<p>诸方道旧至。上堂。大道无门。诸方顶[寧*頁]上跳出。虚空绝路。清凉鼻孔里入来。恁么相见。瞿昙贼种。临济祸胎。咦。大家颠倒舞春风。惊落杏花飞乱红</p>
<p>谢缘西堂上堂。梅花清晓香。烂熳而借功。柳线早春浓。日暄而转位。非那边去。从者里来。哆哆和和兮。主宾妙协。跛跛挈挈兮。偏正全该。直得泥人舞袖。石女吹笙。自然清白传家犹是儿孙边事。且道。威音已前一句。又作么生。千光不照空王殿。夜半乌鸡带雪飞</p>
<p>陈宣义生日升堂。春风轻春日晴。柳眼青黄莺鸣。郁郁葱葱生瑞气。世上老人天上星。恁么见得。释迦赞叹。弥勒证明。蟠桃仙果笑中呈。虽然且道。林下衲僧将何酬献。手中千古一枝藤</p>
<p>上堂。三分光阴二早过。迟日江山丽。灵台一点不揩磨。春风花草香。贪生逐日区区去。泥融飞燕子。唤不回头。争奈何沙暖睡鸳鸯。大众清凉夹颂念诗。还有纲宗眼目么。哑。杜鹃啼不彻。血流山竹裂</p>
<p>四月八日上堂。云开山岳露。雨过色新鲜。瞿昙不出世。败阙未生前。天上天下贼是小人。三拜起来浇恶水。谩将掩彩当殷勤</p>
<p>秋旱上堂。一叶落空索索。天下秋干剥剥。大众。若还坐在者里。总是渴死底汉。且作么生。讨条活路。清凉有个方便。卓拄杖一下霹雳。一声滂沱大霔。笑看乌藤倒上树</p>
<p>腊八上堂。六年落草。野狐精跳。出浑身是葛藤。打失眼睛无觅处。诳人刚道悟明星。清凉恁么赞叹。唤作知恩报恩。其或不然。年年腊八一瓯茶。礼拜烧香钝置他</p>
<p>正旦上堂。今朝正月初一。一举上上大吉。吉无不利。春风和气。散入花梢。百草头尘尘刹刹转风流</p>
<p>元宵上堂髑髅前。脑盖后一点洞明。光影里走。毕竟如何。咄。然灯古佛转誵讹</p>
<p>二月一日上堂。大众无面目汉。面目全该日烘。杨柳眼烟抹杏花腮。其或不然。黄莺啼不尽。特地下枝来涅槃上堂瞿昙。夜半翻筋斗。万像平沈大地空。羸得波旬拍手笑。灯笼露柱暗捶胸。清凉当时若见。亦乃拍手大笑。何故。理长则就。既到今日。又作么生。无限山花与流水。几多啼鸟共春风</p>
<p>四月八日上堂。龙生龙凤生凤。指天指地独称尊。老鼠养儿巡屋栋。大众勘破了也。共将恶水蓦头浇。万两黄金也合消</p>
<p>玉顽石住报恩升座白圭无玷。顽石点头转关一拶。佛祖仇仇。咦。咬猪狗汉转风流</p>
<p>中秋上堂。云散秋空。即心见月。举拂子云。看家家门前照明月。处处行人共明月。骑鲸捉月。撑船载月。忽然月落夜沉沉。笑杀胡僧齿门缺</p>
<p>请缘西堂。再充首座。上堂。当堂不露。主人翁元是旧时。借影全彰。第一座屈烦今日。雪夜金乌历堂炎天玉兔转怀。妙协儿孙。全该祖父。木人执板云中拍。石女含笙水底吸。虽然如是且道。垂手那边一句。又作么生。陋巷不骑金色马。回途却著破襕衫</p>
<p>请知事上堂。清凉大火聚。炎炎没回互。衲僧赤骨律。通身是剑树在里许。相挨厮拶。在里许放行把住。放行把住逞风流。总是冤家笑点头</p>
<p>冬至上堂。昨日一线短。今朝一线长。针眼里过。尺寸上量。短长蓦札断。巧绣出鸳鸯。举拂子云。看还见么。我见人见。众生见寿者见。咄都不见。最亲见。斩新庆贺。千化万变</p>
<p>十月朔一书记至。上堂。天地一指。万物一马。二由一有。一亦放下。击拂子一下云。然后向者里拈起。谓之衲僧火柴头。大海波心轻[打-丁+聿]动。须弥顶上汗通流。今朝以此开炉。无宾主话。勘破赵州虽然拟归暖处。箭过髑髅</p>
<p>腊八上堂。瞿昙打失眼睛时。雪里梅花只一枝。而今到处成荆棘。却笑春风缭乱吹。诸方说禅。清凉念诗。还当得么。其如不然。烧香点烛拜泥团。脑后辽天鹞子飞</p>
<p>祈晴上堂。一滴不息。两滴三滴。滴滴沥沥。连朝至夕。变作滂沱勿奈何。山河大地[六/衣]风波。打喷嚏一下云。总不出衲僧喷嚏一激。直得云开日出。举拂子云。大众向者里看。朗朗晴空吞八极。若还依旧水漉漉。浑家飘堕罗刹国。稽首释迦。南无弥勒。能救世间苦。观音妙智力咄</p>
<p>建众寮上堂。喝一喝。大地平沉侧。布黄金虚。空透阔。高架栴檀。依稀马厩。仿佛牛栏。鹘眼鹰睛不许看。所以立无功之功。受不赏之赏。铁汉痛拔毛。金刚齐合掌。风吹雨打日头晒。坐卧经行相庆快咄</p>
<p>煆发上堂。活刬群牛脑后毛。风吹日炙转腥臊。不堪狼藉薰天地。罪恶重将业火烧。恁么见得。切忌死灰寻舍利。臭烟蓬[火*孛]焰头高</p>
<p>米船归。上堂。船无底米无粒。积岳堆山。洪波直入。恁么归来得自由。清凉门下尽点头。且道清凉说个甚么。大功不赏千古标榜</p>
<p>璨禅客至上堂。金刚宝剑入红炉。煆出杨岐三脚驴。到处沙场鏖死战。髑髅交[六/衣]血馍糊</p>
<p>四月一日上堂。糁径杨花铺白毡。点池荷叶叠青钱。两彩一赛。其或未然。竹根稚子无人见。沙上[梟-木+儿]雏傍母眠</p>
<p>上堂。秋风凉岩桂香。未归客思故乡。吾无隐乎尔。捉贼须捉赃。会么。舞蝶游蜂过短墙</p>
<p>台州瑞岩禅寺语录</p>
<p>侍者　妙宗　编</p>
<p>指山门。不曾动步上天台。金锁玄关尽豁开。坐断鞔峰第一句。万机俱透起风雷</p>
<p>踞方丈。饥来吃饭。困来打眠。炉鞴亘天。莫有透钳锤底么。咄倒退三千</p>
<p>指法座。平沈大地。高出虚空。机先坐断。游戏神通。须弥灯王立下风(索话提纲写者遗落)</p>
<p>谢知事上堂。打破黑漆桶。十方空豁豁。爆雷一喝变通。掣电千机顿发。便可以东行撑架门庭。西班怒骂佛祖。收放绝来由。纵横透今古。正当恁么且道。不立功勋一句。如何大家头上添灰土</p>
<p>上堂。韩信造浮桥。李广入布袋。一箭透双关。乾坤无挂碍。瑞岩门下。还有此人么。设有斩为三段。何故老婆心切</p>
<p>冬至上堂。晷运推移。打圆相云。看日南长至。眼睛里放光。鼻孔里出气。还知向上事么。饱饭快活屙一堆。超过瞿昙亲授记</p>
<p>上堂。斩鲸龙头角。截虎豹爪牙。烂泥团受用不尽。踏著刺方见作家。其或未然。谁在画楼沽酒处。相邀来吃赵州茶</p>
<p>上堂。今朝九月初一。打板普请坐禅。第一切忌瞎睡。直下猛烈为先。忽然爆破漆桶。豁如云散秋天。劈脊棒迸胸拳。昼夜方才不可眠。虚空消殒更消殒。透过威音未朕前。咦栗棘金圈恣交[六/衣]。凯歌高贺彻风颠</p>
<p>上堂。夜半乌鸡抱鹄卵。天明生出个老鹤。毛长嘴短鹭鹚形。飞起一天星斗乱。古人恁么道。只今众中。莫有眼明心悟底么。出来与古人相见。其或未然。一拳拳倒黄鹤楼。一踢踢翻鹦鹉洲。咄篱边燕雀空啾啾</p>
<p>岁旦。上堂。元正启祚。万物咸新。伏惟大众。梅开早春还见么。举拂子云。一枝拈起眼中尘</p>
<p>退院赴净慈。上堂。半年吃饭坐鞔峰。锁断烟云千万重。忽地一声轰霹雳。帝乡春色杏花红</p>
<p>临安府净慈禅寺语录</p>
<p>参学唯敬编</p>
<p>指山门。净慈门下。牛栏马厩。一拶透关。豁开宇宙。咦切忌追风捕影</p>
<p>至法座前。焚香谢恩。捧　敕黄云。黄金殿上一转语。烜赫红轮照万方。草木丛林成正觉。砖头瓦砾放毫光。举　敕黄云。看恩大难酬</p>
<p>敛衣就座乃云(问答不录)截断千差。单提一著。那边放下龟毛。者里拈起兔角。咦敲开欢喜妙楼阁。瑞霭祥云充碧落。转入梅花烂熳看。春风撼动玉栏干。所以人天普会。佛祖透关。发大机显大用。铁锤混队骨毛寒。正当恁么衲僧鼻孔。切忌相瞒。毕竟如何。四海五湖皇化里。太平无象有来端</p>
<p>复举。僧问赵州。如何是大道。州云。大道透长安。今则大家到者里。大众且道。理事相应。著得甚么语。还委悉么。四五千条花柳巷。二三万座管弦楼</p>
<p>谢新旧知事。上堂。一言相契。万古不移。柳眼发新条。梅花满旧枝。举拂子云。总在者里。看看。机先个个英灵汉</p>
<p>上堂。今朝二月初一。拂子眼睛凸出。明似镜黑如漆。蓦然[跳-兆+孛]跳。吞却乾坤一色。衲僧门下犹是撞墙。撞壁毕竟如何。尽情拈却笑。呵呵一任春风。没奈何</p>
<p>上堂。霖霪大雨。豁远大晴。虾蟆啼蚯蚓鸣。古佛不曾过去。发挥金刚眼睛。咄。葛藤葛藤</p>
<p>二月十五上堂。不曾生不曾死。洞里桃花红照水。可怜开眼被渠瞒。人间天上风波起。还有不被瞒底么。一盏清茶一瓣香。分明天晓打三更</p>
<p>四月一日祈晴上堂。檐声不断前旬雨。电影还连后夜雷。麦怕水侵秧怕冷。蚕桑犹要暖来催。正当恁么。众生没在苦。苍天良可哀。且道。如何是佛法。灵验一句咄。杲日当空慧眼开</p>
<p>四月八日上堂。无忧树下浴婴孩。清晓蔷薇带露开。转过衲僧相见处。后槽驴马出胞胎。其或未然。同诣大佛殿。修法灌沐</p>
<p>端午上堂。将三世诸佛为头。以六代祖师为体。天下衲僧为手为脚。以拂子打圆相云。看画作一道神符。向鬼门上贴。且道如何。赤口白舌尽消除。[跳-兆+孛]跳杨岐三脚驴</p>
<p>中夏上堂。结夏已过了。解夏犹未来。中间一句子。莲花照水开。因甚落草。止啼元只为婴孩</p>
<p>解夏上堂。四月十五日结夏。老鼠入饭瓮。七月十五日解夏。乌龟上竹竿。诸方恁么。净慈不然。翻身透出竿头路。开眼掀翻盆里天。咄。两段不同休寐语。机先鹞子隔驴年</p>
<p>中秋上堂。云漫漫雨漫漫。中秋当此夜。漫漫黑漫漫。莫有衲僧么。个般真境界。赢得倚栏干</p>
<p>徽宗皇帝忌。上堂。风飒飒雨霖霖。圣人不曾灭度。演出清净妙音。若将耳听终难会。一句机先透古今</p>
<p>上堂。至人垂化无生死。示现阎浮有去来。刹刹尘尘成正觉。黄金宝殿玉楼台</p>
<p>出乡归。上堂。把钓归来得锦鳞。充天塞地笑忻忻。虽然也只寻常事。历尽风波验尽人</p>
<p>谢维那上堂。清净法身卢舍那。衲僧队里干萝卜。逐日呼来打一槌。万像森罗转辘辘。且道。功归何处。知恩以此报深恩。大家赢得噇斋粥。咄</p>
<p>上堂。绿竹半含箨。序品第一。新梢才出墙。正宗第二。雨洗娟娟净。风吹细细香。流通第三。净慈借诗说教。要与衲僧点眼。莫有眼开底么。咄向者里跳出草窠。其或未然。华亭旧有能言鸭。越国今无写字鹅</p>
<p>清禅师归水庵塔。上堂。寿皇顶[寧*頁]老冤魔。痛念先师旧草窠。聊借蒲团供打坐。大家拍手唱山歌。正当恁么。湖海观光。人天交庆。咦。灭尽纲宗行正令</p>
<p>大石鼓至。上堂。独瞎顶门眼。大人具大见。掀翻瓮里天。大智具大机。以大入小。万化普施。且道。以何为验。莺迁乔木调新舌。梅吐清香发旧枝</p>
<p>上堂。涅槃堂里死功夫。风衮葫芦水上浮。恁么点开参学眼。释迦弥勒是他奴。忽有个汉出来道。争似春眠不觉晓。落花处处闻啼鸟。又且如何。拍禅床云。将谓无人</p>
<p>上堂。雨打虚空干剥剥。日明大地黑漫漫。个中开得金刚眼。生死何尝有异端。须弥山大海水。衲僧顶上波涛起</p>
<p>岁朝上堂。天得一以清。元正启祚。地得一以宁。万物咸新。且道。衲僧得一。合作么生。太平歌有道。和气笑迎春</p>
<p>元宵上堂。灯点点月团团。游人歌鼓闹中看。且道如何是具眼一句。咫尺凤楼开雉扇。玉皇仙仗紫云端</p>
<p>重午。上堂。天苍苍地皇皇。还知么。钟馗元是鬼。咄。赤口并消亡。且道。如何衲僧八面无门户。今古寥寥白昼长</p>
<p>解夏上堂。解却禅和布袋头。虚空豁达逞风流。去亦得住亦得。大用现前无轨则。诸方恁么。净慈不然。咦当机切忌错流传</p>
<p>中宫赐钱。建祝圣水陆会。升座佛祖同根。寂然不动。乾坤合德。感而遂通。十方三世之寰。区亿万斯年之景运。巍巍乎自化。荡荡乎无为。当今雨顺风祥。时清道泰。所以三军歌笑。万姓欢呼。乃至草木昆虫。尘沙瓦砾。尽开正慧。皆悉朝宗。且道。林下臣僧。如何举唱。还相委悉么。长将日月为天眼。指点须弥作寿山</p>
<p>复举记得。僧问古德。如何是佛。答云。殿里底大众。还知么。大海汪洋。须弥突兀。现在说法不思议。稽首光明最奇特</p>
<p>中秋上堂。十五日已前。湖光潋滟晴方好。十五日已后。山色空蒙雨益奇。正当十五日。若把西湖比西子。淡妆浓抹总相宜。还有祖师西来意么。中秋月似鸾台镜。赢得多才一首诗咄</p>
<p>上堂。连雨初晴九月一。打圆相云。日头依旧东边出。照见五蕴皆空。衲僧参学事毕。忽然雨又落时如何。一尺水一丈波。谢郎船上唱山歌</p>
<p>谢典座上堂。坐断老卢顶[寧*頁]。拈起无柄木[木*夕]。忽然舀出铜汁铁丸。忽然舀出醍醐酥酪。佛祖大机难测度。犹是家常茶饭。且道。塞断咽喉一句。又作么生。烂煮虚空无面馎饦</p>
<p>再留首座上堂。杀人刀活人剑。转磨转精。累试累验。还知么。乃上古之风规。亦今时之枢要。净慈门下实相当。倚天照雪寒光耀</p>
<p>浴佛上堂。烟蒙蒙雨蒙蒙。芍药花开湿嫩红。我今灌沐诸如来。人间天上起清风。恁么见得。不妨应时应节。其或未然。大家聊借云门令。一杓香汤一棒血咄</p>
<p>十月旦上堂。开寒冰地狱。口是祸门。发猛火铁床。身为苦具。净慈以此。应个时节。莫有冷灰豆爆。暖气相接底么。其或未然。斋时三枚乳饼。七枚菜饼</p>
<p>上堂。钟楼上念赞。床脚下种菜。不会不自在。会得是障碍。且合作么生。白狗吃生姜。胡人夜渡关。咄。若不得流水。还应过别山</p>
<p>上堂。人从平江来。却得福州信。寒食拜新年。虚空突出柄。咦。打破虚空笑不休。大家彻底验聱头</p>
<p>谢掩室和尚。上堂。掩室摩竭国。老胡豁开顶门。杜口毗耶城。净名败缺话柄。提上古两端公案。发今朝一段威光。所以宾主历然。江湖有在。还知么。不是诗人不献诗。春风吹作鹧鸪词</p>
<p>出队上堂。大众。竿木随身。逢场作戏。释迦老子毒花开。达磨大师王小二。吹笛打鼓搀行夺市。万像森罗笑点头。打圆相云。总在自家场子里。且道。只今末后一场。如何喝彩。还相委悉么。解佩行香下水船。回纹拨桌贺新年</p>
<p>元正上堂。元正启祚。鼻孔发露。万物咸新。笑面迎春。必竟如何。净慈门下转风流。饭满钵盂茶满瓯</p>
<p>上堂(时有讲人相访)。春雨洗春雪。雪消湖上山。雨晴相对看。突兀髑髅寒。且道。是祖意是教意。咦。赢得风光绕画栏</p>
<p>上堂。一番雨一番风。风雨湖山图画中。莫有全机领略底么。风摇水色琉璃滑。雨泼山光翡翠浓。尚余瞌睡。咄。杜鹃啼血滴花红</p>
<p>煎笋上堂大众。开净慈玄门。现欢喜世界。时有宝莲峰竹尊者。再三弹指。殷勤发声。自念风月精神。冰霜骨相。和气启勾芒炉鞴。春风生头角儿孙。尽大地领来。与作家相见。相见既了。而说偈言。禅禅猛火著油煎。通身赤骨律交辊。出人前。觑著则眼睛枯。嗅著则鼻头裂。一任牙如剑树口似血盆。塞断咽喉。掁破漆桶。于是竹尊者。呵呵大笑辞退而归。直得高拂云霄。静摩岩壑。化龙应有日。鸣凤在今时。正当恁么。且道。南山主人如何批判。还委悉么。依旧一堂风冷淡转添。千古意馨香举。古德云。石上迸出长长笋。今日将来剥了煎。海底泥牛噇一顿。钻天鹞子肚皮穿</p>
<p>上堂大众。铁酸豏金刚剑。吞了斩了。以活为验。作家恁么共提持。超过佛祖增光焰</p>
<p>明州瑞岩语录</p>
<p>侍者如玉编</p>
<p>指三门。回避无门。此门大开。且道。如何进步。家私都脱尽。平白起风雷</p>
<p>指佛殿。黄金妙相。著衣吃饭。因我礼尔。早眠晏起。咦。谈玄说妙太无端。切忌拈花自热瞒</p>
<p>据法座。舞衫歌扇。花鼓拍板。总是者个戏棚卖弄。许多伎俩。咦。任他千圣出头来。立在下风高著眼。建法幢立宗旨。明明佛敕曹溪是。举拂子云。法幢已建。宗旨已立。且道。如何是曹溪佛敕。还相委悉么。太平歌有道。万化乐无为。举庭前柏树子话了云。西来祖意庭前柏。鼻孔寥寥对眼睛。落地枯枝才[跳-兆+孛]跳。松萝亮鬲笑掀腾</p>
<p>上堂卓拄杖云。此是瑞岩境界。又卓云。深固幽远无人能到。又卓云。既到者里。合作么生。咦。老僧笑指猿啼处。更有灵踪在上方。举。僧问古德。深山岩崖中。还有佛法也无。古德云。石头大底大。小底小。颂曰。深山岩崖问。石头大小答。崖崩石迸裂。虚空闹聒聒</p>
<p>上堂。一言相契即住。笑面花开玉树。诸方恁么点头。瑞岩刬地恶辣。咦。拳头无私绝后看。瞿昙顶上活鱍鱍</p>
<p>谢两班上堂。十二峰前上戏棚。那吒赤脱点天强。屈烦鼓笛低头舞。弄丑真堪笑一场</p>
<p>上堂。秋风清秋月明。大地山河露眼睛。瑞岩点瞎重相见。棒喝交驰验衲僧</p>
<p>冬至上堂。今朝日南长至。黑豆生芽。大众。恭惟欢庆。铁树开花。如何结果。龙驰虎骤。撒土抛沙</p>
<p>退院上堂。瑞岩一只破木靴。几个搀来尽要拖。唯有老僧能踢脱。出门赤脚笑呵呵</p>
<p>再住净慈禅寺语录</p>
<p>侍者智湖编</p>
<p>指山门。净慈屋里门。净慈屋里开。昔日净慈曾此去。净慈从此又还来。且道。如何进步。咦。净慈关棙衮风雷</p>
<p>指佛殿。大开此殿。亲面一见。合作么生。眼里抽钉。脑后拔箭。本来无象通机变</p>
<p>踞方丈。坐断维摩方丈。发露阎罗地狱。莫有相见底么。千古万古黑漫漫。剑树刀山转辘辘</p>
<p>至法座前。焚香谢恩。捧　敕黄云。当天一句万机显露。呈起云。看。衲僧顶戴奉行。鼻孔机先证据</p>
<p>指法座。净慈法座。木头一棚。横撑竖撑。黑漆光生</p>
<p>敛衣就座。乃以拂子。击禅床左边云。者个是主。击右边云。者个是宾。大众昔日。从主中去以为宾。今日从宾中来而为主。还知么。去来无间笑忻忻。元是南山旧主人。以拂子打圆相云。面目分明。复举拂子云。向者里变去也。牛头戴角。马脚踏蹄。云从龙风从虎。万像轩腾。森罗作舞。所谓瞎人天眼目。眼目开明。破佛祖门庭。门庭振耀。毗赞皇都花锦。发挥大古风光。普应群机。聊随时节。若约衲僧向上。未曾亲近。早隔大千。耕破太虚。不消一[钁-(目*目)+賏]。直饶恁么。犹落草窠。向下文长。不如且置。只如知恩报恩一句。又作么生。四海五湖明似镜。太平无象贺尧天</p>
<p>复举记得。古来有两人尊宿。一人云。我逢人则不出。出则便为人。一人云。我逢人则便出。出则不为人。净慈借两人尊宿。作个担子。担在肩上。要令四海五湖衲子递代相传也。恁么担谓之荷担佛祖。且道。净慈只今作么生。担来担去又担来。撼动风光透九垓</p>
<p>望日。上堂。云无心而出岫。四年前昨日是今日。水有时而回渊。四年后今日是昨日。以拂子打圆相云。若向者里荐得。年年是好年。日日是好日。且道。以何为验。水云相会笑呵呵。笑满风光没奈何</p>
<p>圣节上堂。视须弥山之高高。而出须弥。比大海水之深深。则逾大海。所以圣人庆诞。臣僧举扬。且道。如何为尧为舜。万寿无疆</p>
<p>水乡归上堂。漫天大水云翻墨。卷地狂风浪衮山。掣断丝纶归喝彩。鲸鳌只在此山间。莫有头角轩昂者么。出来透关。其或未然。操舟又入洪波里。愁杀渔翁两鬓斑</p>
<p>元宵上堂。打杀然灯佛。堕落黑暗狱。永劫无出期。衲僧歌一曲。其或未然。满天星斗辉华屋</p>
<p>上堂。杨柳妆腰带。梅花络臂韝。黄莺偷眼觑。舞得最风流。且道。是何人境界。净慈门下萝卜头</p>
<p>谢进退两班上堂。举拂子云。者个是百尺竿头。进一步则有象。退一步则无踪。进退全机变。从衡振祖风。复举拂子云。且道。如何都在南山掌握中</p>
<p>上堂。今朝五月正清和。榴花诗句入禅那。且作么生举。举拂子云。看浓绿万枝红一点。动人春色不须多</p>
<p>佛生日。上堂。莫谤瞿昙今日生。插天山岳势峥嵘。一番雨洗添狼藉。万古风烟恨不平</p>
<p>派和尚遗书至。上堂。万派朝宗一派收。扬清激浊几经秋。忽然到底都干却。露柱灯笼笑不休。且道。笑个甚么。下座同诣灵凡。羞法供养</p>
<p>徽宗皇帝忌。上堂。古佛不曾过去。现在法如是。还相委悉么。一声婆饼焦。啼在竹林里</p>
<p>上堂。惆怅杜鹃鸟。哀哀昼夜啼。落花飞絮怨流水。芳草懊恨迷东西。呜呼春光浩荡。可吊而不可送。醉倒愁人烂似泥。且道。是何人境界。若匪丹山凤。徒劳语楚鸡</p>
<p>上堂。六月连三伏。人间似焰炉。且道。如何是衲僧行履处。依稀寒水玉。仿佛冷秋菰。修竹芭蕉入画图</p>
<p>上堂。以拂子打圆相云。上大人丘乙已。西湖南山图画里。还知么。孔门弟子无人识。空有三千七十士。且道。如何。忽然一阵秋风吹。吹作秋云送流水</p>
<p>退净慈赴天童上堂。拈拄杖云。衲僧拄杖子漫漫。黑似烟。西湖九个月。可恶亦堪怜。卓拄杖云。忽然飞过鄞江去。搅动沧溟浪拍天</p>
<p>如净和尚语录卷上</p>
<p>如净和尚语录卷下</p>
<p>明州天童景德寺语录</p>
<p>侍者祖日编</p>
<p>山门天童大解脱门。豁开衲僧自己。透乾坤无表里。虽然万古清风八面来。前楼后阁玲珑起</p>
<p>佛殿。黄金妙相。驴腮马嘴。咦。贼是小人智过君子</p>
<p>方丈。横一丈竖一丈。文殊维摩隔壁抓痒。卓拄杖云。尽大地人不钓自上</p>
<p>至法座前。焚香谢恩。捧　敕黄示众云。云开九天。呈起云。看彩凤[口*御]出。且道。如何委悉。急急如律令敕</p>
<p>指法座。炉炭为床。镬汤为座。口吐黑烟。弥天罪过</p>
<p>敛衣就座乃云。有问有答。屎尿狼藉。无问无答。雷霆霹雳。于是眉毛庆快。鼻孔轩昂。直得大地平沉。虚空迸裂。正当恁么。且与宏智古佛相见。举拂子云。相见已了。合谈何事。从前汗马无人识。只要重论盖代功。虽然知恩报恩一句如何。四海浪平龙睡稳。九天云净鹤摩空</p>
<p>复举记得。僧问百丈。如何是奇特事。百丈云。独坐大雄峰。大众不得动著。且教坐杀者汉。今日忽有人问净上座。如何是奇特事。只向它道。有甚奇特。毕竟如何。净慈钵盂。移过天童吃饭</p>
<p>上堂。外不放入。内不放出。痛下一槌。万事了毕。且道。如何大白峰前令斩新。内外纪纲俱委悉</p>
<p>道旧至上堂。冤有头债有主。一剑当锋。豁开门户。拽队成群恁么来。放火杀人相合聚。且道。如何老胡顶[寧*頁]跨龙虎</p>
<p>上堂。心念分飞。如何措手。赵州狗子佛性无。只个无字铁扫帚。扫处纷飞多。纷飞多处扫。转扫转多。扫不得处[拚-ㄙ+ㄊ]命扫。昼夜竖起脊梁。勇猛切莫放倒。忽然扫破太虚空。万别千差尽豁通</p>
<p>开炉上堂。只个柴头煨火种。诸方聿起竞开炉。天童直截超宗处。炉与柴头尽底无。恁么却有暖气。正好猛做工夫。且道。如何蓦忽雷霆轰烈焰。从教深夜雪馍糊</p>
<p>谢新旧两班上堂。开无间地狱。现阎罗大王。聚夜叉一部。列牛头两行。与其进者。剑树上猛火进用。与其退者。刀山里寒冰退藏。且道。理会甚事[匹*寸]耐。饭饱弄箸判断。屎急尿床。其或未然。花柳春风入戏场</p>
<p>上堂。天童铁臭老拳头。打杀江湖水牯牛。夜深忽然生个卵。天明推出大日头。且道。如何晒[日*良]诸人烝湿处。免教行步滑如油</p>
<p>上堂。灵云见处桃花开。天童见处桃花落。桃花开春风催。桃花落春风恶。灵云且置。莫有与天童相见底么。春风恶桃花。跃浪生头角</p>
<p>寿庆节上堂。至哉坤元诞佛国摩耶之瑞。大矣贝典祝仙桃王母之春。正当恁么且道。以何为验。观音璎珞妙庄严。势至花鬘长自在</p>
<p>结夏上堂。结却衲僧布袋头。天童拈来作气毬。脚尖趯出佛无数。付与丛林作马牛</p>
<p>谢知事斋首座秉拂。上堂。铁酸豏金刚圈。塞断咽喉。拽脱鼻孔。天童立地有分。衲僧乞命无门。且道。如何堪与瞿昙作子孙</p>
<p>新起妙严庆忏升座。推倒多年老鼠窠。扫空平地笑呵呵。从空架起生头角。盖覆驴牛不厌多。今朝成就大缘。千古发挥大事。且道。如何斫额任他门外客。到家还我个中人</p>
<p>复举。文殊问无著。近离甚么处。著云。南方。殊云。南方佛法如何住持。著云。末法比丘少奉戒律。殊云。多少众。著云。或三百或五百。师云。春风勾引鹧鸪啼。著问文殊。此间佛法如何住持。殊云。凡圣同居。龙蛇混杂。著云。多少众。殊云。前三三后三三。师云。平地波澜钓铁船。者两转语。要与诸方眉毛厮结。更有两转语。要与诸方点眼。或三百或五百。铜钱铁钱。省数足陌。前三三后三三。萝卜芋奶。浅贮满担。诸方忽然眼开。决定拍手大笑。笑个甚么。不笑巴人。便笑杜撰。虽然笑者还稀。忽有人问天童多少众。但向他道。新起妙严夸第一。一齐都在画图中</p>
<p>请监收上堂。窦八布衫穿。大家出只手。横须弥为概。量大海为斗。所以生杀在前。收放在后。归功塞破虚空口。还知么。天童不敢相辜。甘作啼鸡吠狗</p>
<p>上堂。螟蛉之子。殪而逢螺蠃。祝之曰类我类我。天童门下。莫有类我底么。万里不挂片云。天地一团猛火</p>
<p>谢监收。上堂。金刚王宝剑在匣。有望风不犯之威。天童喝下飞出。变作无孔铁锤。辊入荒田乱草。任教日炙风吹。因甚如此。拈匙把箸知多少。不是知音不易知</p>
<p>谢造桥上堂。去那边去。来者里来。中间绝壑断崖。且道。如何相接。以拂子作弯桥势云。看。依稀金磴阔。仿佛彩虹弯。人从桥上过。又作么生。松萝影里开天巧。汗黑光中入画看</p>
<p>上堂。眼见黄叶落。耳闻孤雁鸣。且道。是什么物得与么灵。咦。溪上秋光分外清</p>
<p>浙翁遗书至。上堂。八月十八钱塘潮。浙翁声价泼天高。尽教四海弄潮手。彻底穷渊辊一遭。重拣择不辞劳。要透龙门继凤毛。忽然收卷还源去。万古曹溪风怒号</p>
<p>上堂。陆修静陶渊明。文殊普贤。打圆相云。咦。一款具呈。且道。凭谁批判。若是孔夫子。吾无隐乎尔</p>
<p>开炉。上堂。召大众打圆相云。个是天童。火炉。近前则烧杀。退后则冻杀。忽有个汉。出来道合作么生。[囗@力]火炉动也</p>
<p>上堂。天童仲冬第一句槎槎牙牙。老梅树忽开花。一花两花。三四五花。无数花。清不可夸。香不可夸。散作春容吹草木。衲僧个个顶门秃。蓦札变怪。狂风暴雨。乃至交衮大地雪漫漫。老梅树太无端。寒冻摩挲鼻孔酸</p>
<p>上堂。古今大雪满长安。天童卖却这心肝。无神通菩萨。猛劈一椎。千手眼大悲。掜怪多端。还会么。狮子教儿迷子诀。老婆心切不相瞒</p>
<p>上堂。世尊道。一人发真归源。十方虚空悉皆消殒。师拈云。既是世尊所说。未免尽作奇特商量。天童则不然。一人发真归源。乞儿打破饭碗</p>
<p>上堂举。五祖演和尚云。有人向虚空里。写得祖师西来意五个字。老僧大展坐具拜他。师拈云。当时天童若见。只对他道。款出囚口。今则莫有同款者么。既无。依稀斜去雁。惊破海门秋</p>
<p>上堂。霜风号肃杀。霜叶堕萧颾。举拂子云。看。唯有玲珑岩。崔嵬望转高。所谓天童滞货。今朝短贩一遭。莫有酬价底么。下座巡堂</p>
<p>佛成道上堂。瞿昙腊月八。夜半走出山贼。路羊肠曲。偷心虎背斑。钝置人天者一番。天童恁么捡举。且道。该当也无。落赚儿孙头尽秃。葫芦藤种缠葫芦</p>
<p>退院上堂。进院得住便住。退院要行便行。还相委悉么。个条乌拄杖。莫怪太生狞。掷拄杖下座</p>
<p>小参</p>
<p>侍者义远编</p>
<p>除夜小参。年尽月尽日尽时尽。以拂子划一划云。尽情划断。举拂子云。者个无尽。还见么。唤作清凉拂子。受用无尽。今夜共诸人分岁。说法无尽。所以春水满四泽无尽。夏云多奇峰无尽。秋月扬明辉无尽。冬岭秀孤松无尽。一年如是。过去无尽。一年如是。到来无尽。若恁么见得。日日眼睛定动。时时鼻孔轩昂。依旧年月日时悉皆无尽。虽然尽与无尽。与者拂子。总不相干。正当恁么。忽有个汉。出来对众。夺却免见葛藤无尽。大家庆快无尽。其或未然。伏听处分。击拂子云。斩新历日明朝看。大岁骑牛倒上天。举。僧问香林。如何是衲衣下事。香林云。腊月火烧山。师颂云。衲衣下事火烧山。腊月家贫彻骨寒。堪笑连延曾未息。眉毛焦赤面皮斑</p>
<p>结夏小参。打破黑漆桶。十方空索索。不受灵山记。安居大圆觉。早晨吃粥斋时。吃饭入夜打眠。早朝又起。历劫见前。终而复始。生死悠悠无定止。恁么彻去。过去诸如来。斯门已败缺。现在诸菩萨。今各无折合。未来修学人。切忌颠倒走。可中若有个汉。出来道未在。犹是系缚盲驴。守他鬼窟。[囗@力]九旬垂钓。正要上钩。还知么。麻三斤干屎橛。拳头脚尖更。须悟去始得。且道。有什么长处。毗婆尸佛早留心。直至如今不得妙</p>
<p>瑞岩解夏小参。十方聚会鱼游网。三月安居鸟入笼。生杀尽时蚕作茧。心空及第黑山中。大众直饶。句外透关。机先验腊。鞔峰棒头有刺。喝下爆雷。酌然未肯。何故释迦元不出世。达磨断不西来。天生岂受差排。谁肯辄从抑屈。况复威音那畔。空劫已前早成掩彩。今日既到者里。合作么生。咦。放过一著三千里外。咬猪咬狗。荒草葛藤。还有借路底么。卓拄杖云。摘杨花摘杨花。举。僧问洞山。秋初夏末。向什么处去。洞山云。向万里无寸草处去。大众洞山恁么答话。虽则老婆心切。未免平地陷入。今夜忽有人。问净上座。只向他道。随行蹈断流水声。纵观写出飞禽迹</p>
<p>冬夜小参。钻冰取火凭谁信。[拚-ㄙ+ㄊ]命工夫入死门。脱体一交翻得活。金刚正焰透乾坤。瑞岩门下。以此见一阳来复万物咸新。露柱灯笼欢喜说偈。五台山上云蒸饭。佛殿阶前狗尿天。刹竿头上煎[飢-几+追]子。三个胡孙夜簸钱。咄。落草之谈。应时纳祐。只今众中。莫有句外透关底么。出来点眼。庆快平生。其或未然。黄梅石女绣鸳鸯。一日新添一线长</p>
<p>净慈入院。小参大众。西湖湖里水。南山山上云。卓拄杖云。天台拄杖子。相见笑忻忻。时节因缘合谈何事。卓拄杖云。唤作拄杖则触。不唤作拄杖则背。不得有语。不得无语。卓拄杖云。霹雳声前破款。电光影上发机。这边那边逢场作戏。咄。露布葛藤。切忌[尸@豕]沸。还知么。未曾亲近。早隔大千。向上全提。转无交涉。向者里。莫有脱窠臼透离微底么。出来与拄杖子证据。不妨搅动西湖水。拨起南山云。拄杖子[跳-兆+孛]跳。上三十三天。卓拄杖云。[祝/土]著帝释鼻孔。与天下衲僧。出气庆快丛林。正当恁么。所谓拄杖子相见底时节因缘。只如未相见已前。又作么生。卓拄杖云。今夜小参不答话。恼乱春风拄杖头</p>
<p>结夏小参。平地起骨堆。虚空[剜-夗+死]窟笼。蓦透两重关。拈却黑漆桶。打圆相云。圆觉伽蓝。十方聚会。咄。净慈门下。切忌[尸@豕]沸。其或尚留观听。癞马系桩。所谓摇扇取风凉。吃饭伸脚睡。更有甚事。虽然照顾蚊虫虱蚤住。向下文长。早先珍重。正当恁么。须知有不入者保社底。又且如何。花阴轻舞蝶。山影静穿云</p>
<p>解夏小参。毁于佛毁于法。不入众数。堕三恶道。净慈门下。甚生标表。还知么。九旬结款。今日放行。驴三千马八百。吹笛打鼓。唱歌促拍。直得清风不敢清。白云不敢白。蓦过瞿昙者一著。虽然逢人切忌错举。咄。巢父饮牛许由洗耳</p>
<p>皇后殿秋会小参。妙音观世音。具足神通力。十方诸国土。无刹不现身。于是庄严天妙仙衣。端坐坤宁宝殿。赞一人皇化。作万国母仪。道德淳熙。雨赐嘉泰。直得光齐日月。春风永茂于金枝。寿等山河。瑞气长。新于玉叶。围绕毗卢真境。发辉菩提妙花。兹者庆遇清秋。忻承佳运。特颁大施。崇建小参。点开佛祖眼睛。普会人天鼻孔。一敲一唱。尽林下之愚诚。载喜载瞻。满天中之心愿。广大如法界。究竟若虚空。正当恁么。以拂子打一圆相云。妙音观世音。说法故如是。且道。四众合掌信受奉行一句。又作么生。天上有星皆拱北。人间无水不朝东</p>
<p>天童入院小参。跳出净慈牛栏。撞入太白马厩。一团罪业黑漫漫。风吹日炙薰天臭。恁么见得。今夜小参不答话。引贼入界。莫有入界底么。牙如剑树。口似血盆。霹雳雷霆。尤难绍续。且道。如何绍续。佛殿掘东司。欢喜入地狱。其或未然。疥狗不愿生天。却笑云中白鹤。举。僧问当山启禅师。学人卓卓上来。请师的的启云。我者里一屙便了。有甚么卓卓的的。大众好个一屙便了。只是雷声浩大。雨点全无。且合作么生。一棒打翻连底脱。太平无象唱山歌</p>
<p>冬夜小参。长至迎新。如何话会。记得黄面比丘道。如破镜鸟以毒树果抱为其子。子成父母皆遭其食。好个消息。今夜天童。乞食见小利。未免[拚-ㄙ+ㄊ]身舍命。将现前大众。作枚毒树果。念一道真言。抱捕去也。类我类我。出来出来。举拂子云。看。出来了也。有能食其父母者么。可谓知恩报恩。方堪传授。其或未然。第二头相见。异种灵苗火里栽。铁花无影树头开。蓦然结个团圞果。举似时人收得来。于是转作龙眼荔枝甘蔗蒲桃。元属自己家园。普请自家咬嚼。吞也得吐也得。剔团圞也得。百杂碎也得。有也得无也得。恁么也得。不恁么也得。恁么不恁么总得。总不得也得。咄。狼藉满地。笑杀傍观。且道。如何收拾得。谁在画楼沽酒处。相邀来吃赵州茶</p>
<p>普说</p>
<p>喝一喝云。大众者一喝。威音王未现已前。早是蹉过了也。况复今日更来者里。胡喝乱喝。是甚么[尸@豕]沸碗鸣声。众中若有人。勇猛出来。劈屎口椎落牙齿。[祝/土]向屎坑里去。免见狼藉取次欺人。直饶恁么。也是背后掜拳。扬声止响。然曲设多门。放开一路。莫有人出来么。良久云。既无。暂借一喝。重叠狼藉。欺人去也。喝一喝。有主有宾。有照有用。还知落处么。若知得落处。便知得起处。若知得起处。便知得灭处。若知得灭处。便知得起灭俱灭寂灭现前。于日用中。六处发现。在眼曰见。直须抉却眼睛迥无所见。然后无所不见。方可谓之见。在耳曰闻。直须塞断耳根迥无所闻。然后无所不闻。方可谓之闻。在鼻曰嗅。直须敲落鼻孔香臭不分。然后无所不分。方可谓之嗅。在舌谈论。直须拔却舌头天地缄默。然后炽然无间。方可谓之谈论。在身曰人。直须四大脱除了无依倚。然后随类现形。方可谓之人。在心曰识。直须永绝攀缘三祇劫空。然后起灭不停。方可谓之识。如上六处发现。无所间断。前来所谓有主有宾。有照有用。直得宾主互换照用交参。上至三世诸佛六代祖师。下及傍生异类草木昆虫。皆此一喝。无有遗者。便见。威音王未现已前。只是如今。如今只是威音王未现已前。无二无二分。无别无断故。若约山僧所论。喝个甚么。论个甚么。本无许多般。总须吃棒。有甚蹉过。有甚不蹉过。更有临济四喝。因行不妨掉臂。亦与一一穿却鼻孔。咄一喝。如金刚王宝剑。屎厕筹一喝。如踞地狮子。窟里老鼠一喝。如探竿影草。钓虾蟆汉一喝。不作一喝用。髑髅前魍魉。今夜清凉。恁么唤作医死马。纵然活去者一喝。争免个[尸@豕]沸碗鸣声。虽然且道。威音王未现已前。从什么处得来。还定当得出么。若也定当得出。胡喝乱喝。有甚么过。免向绳床角头叉手觅。其或未然。拳头脚尖。切忌恶发咄</p>
<p>法语</p>
<p>示祖清禅人</p>
<p>老僧少年。卧牛背上吹乌盐角。调入梅花引。忽然转呜噎。不知所以。乃其角破而气绝。天地豁空吾心忘矣。久而返。吾心即天地之太祖。呜呼岩花开松风鸣。至于万像无作而作。皆吾心之用。而初未尝用也。于是骑牛还家。尚记其仿佛。祖清上座求语参禅。禅固不知。因笔聊塞来意</p>
<p>颂古</p>
<p>青原白家三盏酒</p>
<p>清贫三盏便轻酬。万里曹门出郑州。尽情斫却月中桂。恼乱春风卒未休</p>
<p>阿难问迦叶。世尊传金襕。外别传何物。迦叶召阿难。阿难应诺。迦叶云。倒却门前刹竿著</p>
<p>唤一声兮应一声。两个分明好弟兄。倒却门前刹竿著。芳草漫天荆棘生</p>
<p>云门云。世界恁么广阔。因甚钟声里披起七条</p>
<p>钟声披起郁多罗。妙用灵通变化多。贼是家亲须扫迹。太平无象始安和</p>
<p>黑老婆</p>
<p>万物朝元不较他。拈来直截辨誵讹。游春浪子风流甚。卖弄三文黑老婆</p>
<p>金刚圈栗棘蓬</p>
<p>肘后蓦生闲络索。风前忽布闹叉撑。那吒八臂空惆怅。夜半三更白昼行</p>
<p>空假中三观</p>
<p>张来张打油。李来李打油。通身骨辘转。打得最风流</p>
<p>灵云见桃花悟道。玄沙云。谛当甚谛当。敢保。老兄未彻在</p>
<p>一个乌梅似本形。蜘蛛结网打蜻蜓。蜻蜓落了两片翼。堪笑乌梅咬铁钉</p>
<p>波斯匿王问宾头卢尊者。承闻。尊者亲见佛来。是也不。尊者以手策起眉毛示之</p>
<p>策起眉毛答问端。亲曾见佛不相瞒。至今应供四天下。春在梅梢带雪寒</p>
<p>赞佛祖</p>
<p>侍者德沾编</p>
<p>观音</p>
<p>端坐圆通微妙相。众生眼里堆青嶂。晓来窗外听啼禽。春风不在花枝上</p>
<p>头上宝冠牛戴角。脚下莲华马踏蹄。通身璎珞皮毛债。历劫风流辊水泥</p>
<p>心尘脱落开岩洞。自性圆通俨绀容。天之敬龙之恭不以为喜。安然中咦更荐海涛翻黑风</p>
<p>出山相</p>
<p>冻不死饿不死。深山走出这面觜。咦。人间天上风波起</p>
<p>摩耶落赚屙出来。撞入草窠打一回。谁知有屈叫不得。殃害儿孙作罪魁</p>
<p>维摩</p>
<p>大病现前。乾坤一默。老而不死。是谓之贼。贼贼春风啼鸟花狼藉</p>
<p>达磨</p>
<p>豁然无圣自作自败。面壁钉桩犹敢掜怪。叵耐神光屙一堆。引他臭秽遭他坏。咦。葛藤荒草遍乾坤。年年剩欠春风债</p>
<p>金乌飞上玉阑干。黑漆昆仑背面看。毕竟者些传不得。落花流水太无端</p>
<p>脚下茎芦到岸也未。直指人心驴屁狗屁。狗。千古丛林遭钝置</p>
<p>听松风布袋</p>
<p>松风鸣侧耳听。扪腹而笑。贼精贼精。咦。千古万古得人憎</p>
<p>靠个布袋。瞌睡平地。突出毒刺。有人一踢。踢翻天下。脚跟出气</p>
<p>四睡图</p>
<p>拾得寒山老虎丰干。睡到驴年。也太无端。咦。蓦地起来开活眼。许多妖怪自相瞒</p>
<p>圆觉图</p>
<p>一队猪狗汉。围绕业识幢。只管要说傍人罪过。不知败缺自己贼赃。[囗@力]。太平无象打一椎。惊破虚空闪电飞</p>
<p>善财</p>
<p>掜住乾坤粉一团。大人刚被小人瞒。机先若具机先眼。走杀从教起衅端</p>
<p>普化</p>
<p>者汉走从何处来。鼓合临济白拈贼。铎声摇撼动风雷。至今大地俱狼藉</p>
<p>泉大道</p>
<p>棒头挑起葫芦。手里伸出钵盂。噇酒噇肉破落户。天上人间大丈夫</p>
<p>端狮子</p>
<p>咄哉掜怪老狐狸。披起金毛狮子皮。弄尽任从天外去。尾巴败露已多时</p>
<p>言法华</p>
<p>脚下长拖破木履。口内不知道甚底。恼乱风光没奈何。南北东西无定止</p>
<p>南山律师(道宣)</p>
<p>优波离后身。韦将军捧足。布衣真童男。瓦钵天厨食。咦历劫戒光秋月明。南山静照烟霜色</p>
<p>临济</p>
<p>掜个空拳吓杀天下。这般祖师。畜生驴马</p>
<p>济颠</p>
<p>天台山里五百牛。跳出颠狂者一头。赛尽烟花瞒尽眼。尾巴狼藉转风流</p>
<p>无用顶相</p>
<p>打杀宣州花木瓜。爆出越州翁木大。血滴滴风衮剑轮。黑漫漫弥天罪过。咦。描邈者个贼头。三千里外谁耐。面热而汗迸流</p>
<p>自赞</p>
<p>乌龟壳空索索。打一钻响剥剥。也是张拳吓野狐。描邈出来增丑恶。虽然三十年后。只管有人卜度</p>
<p>突出娑婆世界。一枚真个村头。行脚都无用处。推倒只好做牛。钉双角插条尾。绿杨芳草春风里。可杀有力会耕田。卖与阎王还饭钱。不然掣电机先吃痛拳</p>
<p>无明业识幢。竖起漫天黑。一句不相当。拳头飞霹雳咦。老婆心切血滴滴</p>
<p>源山主求赞顶相</p>
<p>个是净慈毛和尚。口言祸福有定当。逐日随缘去赴斋。是谓两脚功德藏。雕装十佛布砌两廊。判断一切魍魉鬼。主管五百罗汉堂。至于修桥造路。与夫浴主街坊。闻一切善事。如蝇见血。闻一切恶事。似蟹落汤。有时随搂搜。若万回老子欢喜。有时放歇蹶。若布袋和尚颠狂。得一文钱不曾落地。合十爪掌常乃谢天。只一味朴直。无些子壒尘。所以打动好事檀那。画出这般面觜。且道如何比拟。八月十五中夜凉。一轮月照西湖水</p>
<p>小佛事</p>
<p>侍者清茂编</p>
<p>一上座下火</p>
<p>万法归一。生也犹如著衫。一归何处。死也还同脱裤。生死脱著不相干。一道神光常独露。咦疾焰过风发大机。尘尘刹刹没回互</p>
<p>医者下火</p>
<p>人间死病君能活。君死凭谁救得苏。我有单方一把火。为君烧却药葫芦。某人诺活也苏也。且道以何为验。以火打圆相云。咦。本来面目无生死。春在梅花入画图</p>
<p>祖典座下火</p>
<p>佛祖眼睛无柄木杓。东舀西舀雷奔电烁。放下忽地转关。透过跳窖一著。咦。喂驴喂马有来由。验尽生姜不改辣。净慈背后掉柴头。恼乱春风闹聒聒</p>
<p>真正上座下火</p>
<p>真正参禅不存佛祖。踏翻圆觉伽蓝。说甚七月十五。恁么去真快乐。[囗@力]。异类中行披毛戴角。南山点首笑呵呵。烧却娘生破直裰</p>
<p>祖师堂主下火</p>
<p>影戏棚头个老驴。忽然[跳-兆+孛]跳入红炉。为伊点出真驴面。雪霁千山展画图</p>
<p>知觉上座下火</p>
<p>大智大愚大觉大迷。愚迷具大阐提。游戏无间泥犁。某人净慈句下。恁么会得。不曾生不曾死。咦。亘天烈焰红飙起</p>
<p>宗太上座下火</p>
<p>心地开通太虚斋照。照极忽忘死生谈笑。咦。烧却娘生鹘臭衫。切忌斫额新罗鹞</p>
<p>新知库下火</p>
<p>脱下旧襕衫。舞起新秋曲。秋水舞清光。秋山舞苍绿。舞罢秋风归去来。万古秋蟾寒泚玉。某人且道。脱下旧襕衫。向甚处安著。咦。丙丁童子趁风流。借作送行歌一曲</p>
<p>慧印堂主下火</p>
<p>秉智慧火烧无文印。烈焰发光风头峭峻。且道因甚如此。高超佛祖无生死</p>
<p>为浙翁入祖堂</p>
<p>昔从太白凌霄去。今自凌霄太白来。不堕去来生死路。展真云。看堂堂面目笑咍咍。且道。笑向阿谁。以真指祖云。大家元是主中主。惯入驴胎与马胎</p>
<p>偈颂</p>
<p>侍者德祥编</p>
<p>干藏</p>
<p>瞿昙老贼口亲屙。驴屎相兼马屎多。打作一团都拨转。泼天臭恶恼娑婆</p>
<p>化炭</p>
<p>一刀两段没商量。透出无明大火坑。再入死灰烹得活。岁寒声价转峥嵘</p>
<p>起净慈方丈</p>
<p>方方一丈牯牛栏。佛祖驱来要透关。聊借眉毛相架构。遮天盖地黑漫漫</p>
<p>牧翁</p>
<p>自家鼻孔自家穿。自家绳索自家牵。自家忽地都忘却。一笛清风送楚天</p>
<p>讲人更衣</p>
<p>老胡教网漫天阔。当甚多年碗脱丘。勘破转关千圣外。别行条贯结冤仇</p>
<p>风铃</p>
<p>通身是口挂虚空。不管东西南北风。一等与渠谈般若。滴丁东了滴丁东</p>
<p>拄杖颂寄松源和尚</p>
<p>七尺乌藤挂东壁。春风忽来生两翼。鞭起飞龙趁不得。洞庭搅碎琉璃碧。去兮去兮明历历。梅花影里休相觅。为雨为云自古今。古今寥寥有何极</p>
<p>敬溪翁</p>
<p>揭翻古剡岸云开。峻发清机劈箭来。裂转面皮干剥剥。万山奔浪笑咍咍</p>
<p>送亮藏主谒碧云</p>
<p>咬狗猪汉烂泥团。撮著参天剑刃寒。转入春风开笑眼。桃花红照碧琅玕</p>
<p>送僧见明极和尚</p>
<p>机丝抽尽万缘平。休倚寒岩转路程。千圣不携无影像。那边借伴月华明</p>
<p>送僧</p>
<p>生逼猢狲坐铁砧。一槌天地尽崩沈。横来竖去呵呵笑。吃饭噇眠迈古今</p>
<p>送觉兄归洞庭</p>
<p>觉尽还源见本心。洞庭无盖碧沉沉。衲僧不作这伎俩。浪急风高意转深</p>
<p>提举太尉张求颂</p>
<p>平生道德迈前贤。著汉衣冠拜汉天。自是名高闲不得。阿难依旧世尊前</p>
<p>观使太尉张求颂</p>
<p>居士眼睛吞佛祖。衲僧鼻孔透乾坤。眼睛鼻孔初无间。万古宗门结痛冤</p>
<p>相士</p>
<p>月落沧溟夜渺漫。衲僧面目太寒酸。拟将祸福轻偷眼。恶浪狂风衮乱山</p>
<p>牛图</p>
<p>柳堤烟敛春风静。鼻孔辽天一牯牛。拽转通身依旧黑。野花芳草转风流</p>
<p>赠僧</p>
<p>喝声霹雳震晴空。白棒飞星化活龙。不入这般儿女队。乱花翻袖舞春风</p>
<p>涂田</p>
<p>札断潮头大海枯。十方公界佃官租。寥寥万古平如掌。不许傍人扬契书</p>
<p>送蜀僧得母书归乡</p>
<p>雁落秋空剥万金。寥寥一片老婆心。先天后地难回互。风急恩深冤亦深</p>
<p>接待</p>
<p>饭箩无底乾坤窄。舀出炎炎热铁丸。烂断饥肠重瞥地。佛魔无处辨来端</p>
<p>礼真歇塔</p>
<p>歇尽真空透活机。儿孙相接命如丝。今无倒指空肠断。杜宇血啼花上枝</p>
<p>师六坐道场未禀承众或是请师云待我涅槃堂里拈出果临终拈香云</p>
<p>如净行脚四十余年。首到乳峰。失脚堕于陷阱。此香今不免。拈出钝置我前住雪窦足庵大和尚。并书辞世颂云</p>
<p>六十六年罪犯。弥天打个[跳-兆+孛]跳。活陷黄泉。咦。从来生死不相干</p>
<p>如净和尚语录卷下(终)</p>
<p>岁次己丑六月初伏日。小师广宗募刻板。临安府灵隐景德禅寺住持祖泉挍勘焉</p>
<p>后序</p>
<p>净禅师得无师句。用逸格机。娄至德已前。青叶[髟/告]之后。突出无面目底。糙暴生狞。通身是眼。要看是录。予保。渠未梦见此老脚跟下汗臭气在</p>
<p>绍定改元开炉日　灵隐高原祖泉敬跋</p>
<p>狮子吼无畏说。百兽闻之皆脑裂。天衣举似个中人。迈古超今离途辙</p>
<p>绍定戊子中秋　天衣住山比丘文蔚谨跋</p>
<p>余向较正永平语录并其正法眼藏。二书之中。斑斑有称先师天童云者。盖如净禅师之语也。温然如天球。朴然似生铁。只应宝爱。不堪咬嚼。因欲见全录也尚矣。今兹之夏。禅山上座。携其录两本来。先出一本云。是某师父。云龙义林。老人久所贮也。又出一本云。是某同参所持。而渠自云。其师遍历之日。亲以唐本写之。今偶得两本。实较仇时到。愿师合正梓流之。余欣然接取。拜而诵之。铿铿法曲。殷殷雅音。洋洋乎悦心闻。譬如乾闼婆王弹琉璃琴。须弥[跳-兆+孛]跳。大海汹涌。草木丛林。尽发弦声。金色头陀。不觉起作舞。再展两本。沉思点对。写手不同。互有得失。不可不正。乃分水乳于结角罗纹之处。拣金沙于刀刁参差之际。加倭点著旁训。间考事迹。细书其上。意在为初学也。两次涉月始得脱手。禅山欢喜。不止自辨纸笔。辛苦缮写。直付印生。以令刊行。其为法用心。可谓勤矣。于是重捡永平所称者。十而得四五。方知录外犹多而未全收也。昔瑞岩远公。拔取永平广录。辑为一卷。作之跋云。得百千之十一。抑此亦天童之十一欤。想必有广录在。只愿后贤勤搜罗之</p>
<p>时延宝八年龙次庚申中元后一日</p>
<p>后学沙门白卍山涉笔于东海王子峰</p>
                </article>
                                                <div class="spanout"><button class="mdui-fab mdui-fab-mini mdui-color-theme-accent mdui-ripple mdx-share" mdui-menu="{target: '#mdxshare'}"><i class="mdui-icon material-icons">&#xe80d;</i></button>
                <ul class="mdui-menu" id="mdxshare">
                <li class="mdui-menu-item mdx-s-img-li"><a href="javascript:mdx_show_img()"><i class="mdui-icon material-icons mdx-share-icon">&#xe3f4;</i> 生成分享图</a></li>
                <li class="mdui-menu-item">
<a href="http://service.weibo.com/share/share.php?appkey=&amp;title=%ef%bc%a1%e5%a6%82%e5%87%80%e5%92%8c%e5%b0%9a%e8%af%ad%e5%bd%95%ef%bc%882%e5%8d%b7%ef%bc%89&amp;url=&amp;pic=http://rxl.xuefovip.com/wp-content/uploads/2018/10/faputixin.jpg&amp;searchPic=false&amp;style=simple" class="mdui-ripple" target="_blank"><svg class="mdx-share-icon" viewBox="0 0 1024 1024" xmlns="http://www.w3.org/2000/svg" width="25" height="25"><path d="M783.05 155.7c-30.14-6.86-70.57-5.46-121.28 4.12-.7 0-1.4.35-2.1 1.06l-1.07 2.1-1.05 1.06c-7.56 2.02-13.7 6.33-18.55 12.83-4.83 6.5-7.2 13.54-7.2 21 0 10.3 3.42 18.82 10.28 25.67 6.85 6.86 15.12 10.3 24.7 10.3h3.07c.7 0 2.2-.37 4.66-1.07 2.38-.7 5.02-1.23 7.74-1.58 2.73-.36 5.63-1.07 8.8-2.12 3.07-1.06 5.88-2.02 8.26-3.08 2.37-1.05 7.03-1.58 13.88-1.58 6.86 0 15.3.53 25.23 1.58 9.94 1.06 20.92 3.6 32.88 7.65 12.04 4.13 24 9.23 35.94 15.38 11.96 6.15 24 14.77 35.95 25.66 12.04 10.9 22.5 23.55 31.38 37.96 17.84 40.35 21.27 79.37 10.28 117.07 0 .7-.18 1.4-.53 2.1-.35.72-.88 2.4-1.58 5.1-.7 2.73-1.4 5.28-2.1 7.66-.7 2.36-1.4 5.44-2.12 9.22-.7 3.77-1.05 7.03-1.05 9.75 0 6.16 1.67 11.25 5.1 15.38 3.42 4.13 7.73 7.03 12.83 8.7 5.18 1.67 11.16 2.55 18.02 2.55 19.16 0 30.5-11.6 33.92-34.9 8.26-26.7 12.83-52.2 13.9-76.46 1.05-24.25-.7-45.7-5.1-64.16-4.5-18.45-11.17-35.77-20.05-51.85-8.87-16.1-19.16-29.8-30.85-41.05-11.7-11.34-24.7-21.53-39.1-30.85-14.42-9.23-28.3-16.6-41.67-22.06-13.18-5.36-27.07-9.75-41.4-13.18zm17.5 289.4c4.13 0 7.9-1.04 11.33-3.06s6.16-4.66 8.26-7.65c2.02-3.08 3.43-6.34 4.13-9.76.7-.7 1.06-1.67 1.06-3.08 8.26-78.05-19.16-122.52-82.27-133.42-18.54-3.43-35.68-3.78-51.4-1.05-4.85 0-8.9 1.22-12.32 3.6-3.43 2.36-6.33 5.44-8.8 9.22-2.36 3.78-3.6 7.73-3.6 11.78 0 6.85 2.38 12.65 7.22 17.4 4.83 4.75 10.63 7.2 17.5 7.2 53.43-12.3 82.25 4.76 86.3 51.34 1.4 11.6.7 22.58-2.1 32.87 0 6.86 2.36 12.66 7.2 17.4 4.74 4.76 10.63 7.13 17.48 7.22zM435.6 659.67c-4.83 3.42-9.75 4.92-14.94 4.65-5.1-.34-8.7-2.53-10.8-6.67l-2.12-4.13c-.7-1.4-1.05-2.72-1.05-4.13v-4.13c0-2.02.36-3.78 1.06-5.1l2.1-4.13c.7-1.4 1.68-2.36 3.1-3.06l3.06-4.13c5.45-4.13 10.8-5.8 15.9-5.1s8.7 3.44 10.82 8.18c2.02 2.73 2.9 5.8 2.55 9.23-.36 3.44-1.42 6.7-3.1 9.77-1.66 3.16-3.85 6.06-6.58 8.8zm-87.45 73.9c-4.13.72-8.08.9-11.78.54-3.78-.35-7.2-1.05-10.3-2.1-3.07-1.06-6.14-2.3-9.22-3.6-3.07-1.33-5.62-3.27-7.73-5.64-2.1-2.46-3.96-4.83-5.63-7.2-1.67-2.38-3.07-5.1-4.13-8.18s-1.6-6.33-1.6-9.76c0-7.55 2.03-14.85 6.16-22.06 4.13-7.2 9.76-13.35 16.97-18.45 7.2-5.18 15.2-8.08 24.17-8.7 6.15-.7 12.12-.52 18 .53s10.82 2.73 14.96 5.1c4.13 2.37 7.73 5.1 10.8 8.18 3.08 3.08 5.37 6.68 6.7 10.8 1.3 4.15 2 8.54 2.1 13.37 0 7.56-2.2 14.68-6.7 21.54-4.47 6.86-10.44 12.66-18 17.4-7.56 4.76-15.82 7.48-24.8 8.27zm37-194.05c-19.86 2.03-37.7 6.7-53.43 13.9s-28.13 15.38-37 24.6c-8.88 9.23-16.44 19.17-22.68 29.8-6.15 10.64-10.46 21-12.83 31.3-2.38 10.27-3.96 19.68-4.66 28.2-.7 8.53-1.06 15.2-1.06 20.04l1.07 8.18v4.13c0 2.02.7 6.15 2.1 12.3s3.26 11.78 5.63 16.96c2.38 5.2 6.33 10.82 11.78 16.98 5.45 6.15 11.95 11.25 19.5 15.38 45.27 21.88 87.38 28.56 126.5 20.04 39-8.53 70.56-28.22 94.56-59.07 9.58-11.6 15.9-26 18.98-43.15 3.08-17.14 2.37-34.36-2.1-51.86-4.5-17.4-12.14-33.3-23.12-47.72-11-14.4-27.25-25.5-48.78-33.4-21.45-7.82-46.32-10.02-74.45-6.6zm29.9 284.42c-74.02 3.43-136.95-10.98-188.63-43.15-51.76-32.17-77.6-72.86-77.6-122.17 0-48.6 25.66-90.53 77.08-125.77 51.4-35.24 114.43-54.58 189.14-58 74.7-3.43 137.72 8.87 189.14 36.9 51.4 28.04 77.08 66.36 77.08 114.97 0 49.3-26.2 93.6-78.66 132.9-52.4 39.45-114.97 60.8-187.56 64.32zm313.5-319.2c-10.3-2.04-16.97-5.1-20.05-9.24s-3.6-7.83-1.58-11.34l3.08-5.1c.7-.7 1.4-1.67 2.1-3.08s2.12-4.3 4.14-8.7c2.02-4.48 3.6-8.87 4.66-13.36 1.05-4.48 1.93-9.93 2.55-16.43.7-6.5.44-12.66-.53-18.46-.97-5.8-3.08-12.12-6.16-18.97-3.07-6.86-7.38-13-12.83-18.46-9.58-9.58-22.15-15.73-37.53-18.46-15.38-2.7-30.85-2.9-46.23-.5-15.4 2.36-29.98 5.44-43.7 9.2-13.7 3.8-25.04 7.4-33.92 10.82l-13.35 6.16c-6.86 2.02-12.5 3.42-16.97 4.13-4.48.7-7.9.54-10.28-.52-2.37-1.05-4.3-2.02-5.63-3.08-1.3-1.05-1.84-3.42-1.58-7.2.36-3.78.7-7.03 1.06-9.76.35-2.72 1.23-7.03 2.55-12.83 1.4-5.8 2.37-10.45 3.07-13.88 0-8.17-.52-15.9-1.58-23.1-1.05-7.22-3.25-15.22-6.68-24.1-3.44-8.87-8.36-16.08-14.95-21.53-6.5-5.46-14.77-9.94-24.7-13.37-9.93-3.43-22.76-4.48-38.58-3.07-15.73 1.3-33.58 5.45-53.44 12.3-24 8.18-48.34 20.4-73.04 36.4-24.7 16.07-46.06 32.86-64.26 50.26-18.2 17.5-34.8 34.37-49.83 50.8-15.1 16.44-26.7 29.8-34.97 40.08l-11.34 16.44c-22.6 29.44-39.38 58.88-50.37 88.24-10.9 29.35-16.08 51.6-15.38 66.62v21.53c4.13 32.87 14.24 62.32 30.32 88.33 16.08 26.02 35.24 47.02 57.57 63.1 22.32 16.1 48.5 29.8 78.66 41.05 30.15 11.35 59.15 19.53 86.92 24.62 27.78 5.1 57.05 8.7 87.9 10.8 50.7 4.14 103.35.2 157.76-11.77 54.5-11.95 105.2-32.7 152.14-62.13 46.93-29.45 80.06-64.7 99.23-105.74 11.7-24 17.66-46.58 18-67.76.37-21.18-3.24-38.5-10.8-51.85-7.56-13.36-17.3-25.14-29.35-35.42-11.96-10.3-23.3-17.85-33.93-22.6-10.63-4.83-20.04-7.9-28.3-9.22v.17z"/></svg> 分享到 微博</a>
</li>
<li class="mdui-menu-item">
<a href="http://connect.qq.com/widget/shareqq/index.html?site=%e4%bd%9b%e6%b3%95%e4%ba%ba%e7%94%9f%ef%bc%88xuefo.vip%ef%bc%89&amp;title=%ef%bc%a1%e5%a6%82%e5%87%80%e5%92%8c%e5%b0%9a%e8%af%ad%e5%bd%95%ef%bc%882%e5%8d%b7%ef%bc%89&amp;summary=No.%202002A%e5%a6%82%e5%87%80%e7%a6%85%e5%b8%88%e8%af%ad%e5%bd%95%e5%ba%8f%e4%ba%94%e5%ae%b6%e5%ae%97%e6%b4%be%e4%b8%ad%e3%80%82%e6%9b%b9%e6%b4%9e%e5%88%99%e6%9c%ba%e5%85%b3%e4%b8%8d%e9%9c%b2%e3%80%82%e4%b8%b4%e6%b5%8e%e5%88%99%e6%a3%92%e5%96%9d%e5%88%86%e6%98%8e%e3%80%82%e8%8b%9f%e5%be%97%e5%85%b6%e7%94%b1%e3%80%82%e9%97%a8%e6%88%b7%e6%98%93%e5%85%a5%e3%80%82%e8%99%bd%e5%8f%96%e8%88%8d%e5%b0%91...&amp;pics=http://rxl.xuefovip.com/wp-content/uploads/2018/10/faputixin.jpg&amp;url=" class="mdui-ripple" target="_blank"><svg class="mdx-share-icon" viewBox="0 0 1024 1024" xmlns="http://www.w3.org/2000/svg" width="25" height="25"><path d="M877.52 671.695c-5.755-81.48-59.027-149.772-89.82-185.1 4.266-10.264 14.677-69.754-25.503-110.348.073-.975.073-1.95.073-2.877 0-160.085-111.006-275.334-250.27-275.846-139.264.536-250.27 115.76-250.27 275.846 0 .95 0 1.926.073 2.877-40.18 40.594-29.745 100.084-25.503 110.348-30.77 35.328-84.04 103.62-89.82 185.125-1.048 21.43 2.195 52.638 12.362 66.51 12.434 16.92 46.543-3.412 70.924-57.44 6.778 25.04 22.43 63.268 57.88 111.762-59.318 13.897-76.214 73.947-56.27 106.788 14.067 23.113 46.274 42.13 101.79 42.13 98.767 0 142.384-27.233 161.865-46.226 3.95-4.145 9.68-6.12 16.97-6.144 7.29 0 13.02 2 16.97 6.144 19.48 18.993 63.097 46.226 161.84 46.226 55.54 0 87.723-19.017 101.79-42.154 19.968-32.817 3.048-92.867-56.222-106.764 35.425-48.518 51.102-86.723 57.88-111.763 24.38 54.052 58.466 74.36 70.9 57.44 10.19-13.896 13.41-45.104 12.36-66.51z"/></svg> 分享到 QQ</a>
</li>
<li class="mdui-menu-item">
<a href="https://sns.qzone.qq.com/cgi-bin/qzshare/cgi_qzshare_onekey?url=&amp;title=%ef%bc%a1%e5%a6%82%e5%87%80%e5%92%8c%e5%b0%9a%e8%af%ad%e5%bd%95%ef%bc%882%e5%8d%b7%ef%bc%89&amp;content=utf-8" class="mdui-ripple" target="_blank"><svg class="mdx-share-icon" viewBox="0 0 1024 1024" xmlns="http://www.w3.org/2000/svg" width="25" height="25"><path d="M957.434 412.258c-8.28-23.668-309.126-44.82-309.126-44.82s-111.286-279.42-138.2-279.42c-26.91 0-138.253 279.42-138.253 279.42s-299.562 21.04-309.128 44.82C53.16 436.032 286.42 629.773 286.42 629.773s-68.876 294.215-52.817 307.105c16.11 12.894 276.45-145.01 276.45-145.01s258.38 163.378 276.51 145.01c13.314-13.506-22.437-178.836-41.796-262.453-.615-2.677-101.05 11.167-212.39 11.89-98.863.67-209.145-6.03-209.145-6.03l257.43-191.17s-80.01-14.57-140.77-20.037c-86.838-7.815-162.927-7.648-153.472-10.045 15.05-3.798 120.573-13.678 223.688-10.05 94.113 3.35 187.212 20.04 187.212 20.04L439.892 652.156s56.227 8.653 102.894 10.44c88.903 3.404 197.392.948 197.17 0-3.303-14.008-6.21-32.823-6.21-32.823s231.97-193.85 223.688-217.515zm0 0"/></svg> 分享到 QQ空间</a>
</li>            </ul>
                <i class="mdui-icon material-icons">&#xe54e;</i> 没有标签<span class="mdui-text-color-black-disabled timeInPost" itemprop="datePublished"><i class="mdui-icon material-icons info-icon">&#xe192;</i> 2015-07-30</span>
                <div class="mdui-divider"></div><div itemscope itemtype="http://schema.org/WebPage" id="crumbs"> <a itemprop="breadcrumb" href="http://rxl.xuefovip.com/">首页</a> &nbsp;&nbsp;<span class="mdx-spr">•</span>&nbsp;&nbsp; <a itemprop="breadcrumb" href="category/%e4%bd%9b%e7%bb%8f%e5%a4%a7%e5%85%a8.html">佛经大全</a> &nbsp;&nbsp;<span class="mdx-spr">•</span>&nbsp;&nbsp; <span class="current">Ａ如净和尚语录（2卷）</span></div></div>
            </div>

<div class="mdui-color-theme" style="line-height:1.8;font-size:21px;text-align:center;padding:21px 0;">
  <div class="howMenu">点击左上角按钮，更多精彩功能</div>发心为利他，求正等菩提<br/>随喜乐分享，无量胜功德<div class="howShare">点击右上角按钮，使用微信扫码分享或者手机继续阅读</div>
</div>
         <div id="indic"></div>

            <div class="mdx-share-img" id="mdx-share-img"><div class="mdx-si-head" style="background-image:linear-gradient(to bottom, rgba(0,0,0,0) 45%,rgba(0,0,0,0.7) 100%),url(../../wp-content/uploads/2018/10/faputixin.jpg);"><p>佛法人生（xuefo.vip）</p><span>Ａ如净和尚语录（2卷）</span></div><div class="mdx-si-sum">No. 2002A如净禅师语录序五家宗派中。曹洞则机关不露。临济则棒喝分明。苟得其由。门户易入。虽取舍少异作用弗同。要之殊涂一致耳。惟天童净禅师不流不倚兼而有之。自成一家八面受敌。始…</div><div class="mdx-si-box"><span>扫描二维码继续阅读</span><div class="mdx-si-qr" id="mdx-si-qr"></div></div><div class="mdx-si-time">2015-07-30</div></div>
      <button class="mdui-fab mdui-color-theme-accent mdui-fab-fixed mdui-fab-hide scrollToTop mdui-ripple"><i class="mdui-icon material-icons">&#xe316;</i></button>
      <footer class="foot mdui-text-center">粤ICP备16093472号-1</footer>
    </div>
    <script>var mdx_offline_mode = 0;</script>
        <script type='text/javascript' src='../../wp-content/plugins/smartideo/static/smartideo16b9.js?ver=2.5.2'></script>
<script type='text/javascript' src='../../wp-content/themes/mdx/js/jquery.min340a.js?ver=1.8.3.c160b7e'></script>
<script type='text/javascript' src='../../wp-content/themes/mdx/mdui/js/mdui.min340a.js?ver=1.8.3.c160b7e'></script>
<script type='text/javascript' src='../../wp-content/themes/mdx/js/qr340a.js?ver=1.8.3.c160b7e'></script>
<script type='text/javascript' src='../../wp-content/themes/mdx/js/ra340a.js?ver=1.8.3.c160b7e'></script>
<script type='text/javascript' src='../../wp-content/themes/mdx/js/h2c340a.js?ver=1.8.3.c160b7e'></script>
<script type='text/javascript' src='../../wp-content/themes/mdx/js/lazyload6a02.js?v=20190830&amp;ver=1.8.3.c160b7e'></script>
<script type='text/javascript'>
/* <![CDATA[ */
var ajaxcomment = {"ajax_url":"http:\/\/rxl.xuefovip.com\/wp-admin\/admin-ajax.php","order":"asc","formpostion":"top"};
/* ]]> */
</script>
<script type='text/javascript' src='../../wp-content/themes/mdx/ajax-comment/app8a54.js?ver=1.0.0'></script>
<script type='text/javascript' src='../../wp-includes/js/hoverIntent.minc245.js?ver=1.8.1'></script>
<script type='text/javascript'>
/* <![CDATA[ */
var megamenu = {"timeout":"300","interval":"100"};
/* ]]> */
</script>
<script type='text/javascript' src='../../wp-content/plugins/megamenu/js/maxmegamenuf8a7.js?ver=2.5.3.2'></script>
<script type='text/javascript' src='../../wp-includes/js/wp-embed.min340a.js?ver=1.8.3.c160b7e'></script>
<script type='text/javascript' src='../../../qzonestyle.gtimg.cn/qzone/qzact/common/share/share340a.js?ver=1.8.3.c160b7e'></script>
	<script id="wxcs-script">
	WX_Custom_Share = function(){
		
		var xhr = null;
		var url = 'http://rxl.xuefovip.com/wp-admin/admin-ajax.php';
		var signature_url = window.location.href.split('#')[0];
		var formData = {
			action: 'wxcs_get_share_info',
			type: 'post',
			id: 171277,
			signature_url: signature_url
		};
		
		this.init = function(){
			if( window.XMLHttpRequest ){
				xhr = new XMLHttpRequest();
			}
			else if( window.ActiveXObject ){
				xhr = new ActiveXObject('Microsoft.XMLHTTP');
			}
			
			get_share_info();
		}
		
		function formatPostData( obj ){
			
			var arr = new Array();
			for (var attr in obj ){
				arr.push( encodeURIComponent( attr ) + '=' + encodeURIComponent( obj[attr] ) );
			}
			
			return arr.join( '&' );
		}
		
		function get_share_info(){
			
			if( xhr == null ) return;
			
			xhr.onreadystatechange = function(){
				if( xhr.readyState == 4 && xhr.status == 200 ){
					
					var data = eval('(' + xhr.responseText + ')');
					
					if( data == null ){
						return;
					}
					
					var info = {
						title: data.title,
						summary: data.desc,
						pic: data.img,
						url: data.url
					}
					
					if( formData.type == 'other' ){
						info.title = document.title;
						info.summary = location.href;
						info.url = location.href;
					}
					
					if( data.use_actual_url == true ){
						info.url = location.href;
					}

					if( data.error ){
						console.error( '自定义微信分享: ' )
						console.error( data.error );
					}
					else if( data.appid ){
						info.WXconfig = {
							swapTitleInWX: data.swapTitleInWX,
							appId: data.appid,
							timestamp: data.timestamp,
							nonceStr: data.nonceStr,
							signature: data.signature
						}
					}
					
					setShareInfo( info );
				}
			};
			
			xhr.open( 'POST.html', url, true);
			xhr.setRequestHeader( 'Content-Type', 'application/x-www-form-urlencoded' );
			xhr.send( formatPostData( formData ) );
		}
		
	}
	
	new WX_Custom_Share().init();
	</script>
	            <script>
      function snbar(){
        mdui.snackbar({
          message: '已自动定位到你此前阅读处&nbsp;&nbsp;&nbsp;',
          buttonText: '从头阅读',
          timeout: 10000,
          onButtonClick: function(){
              $("body,html").animate({scrollTop:0},700);
          },
        });
      }
      var ifscr = 0;
      var moreinput = "'更多选项'";
      var morecomment = "加载更多评论";
      var nomorecomment = "没有更多了";
              ifscr = 1;
            var mdx_comment_ajax = 0;
              mdx_comment_ajax = 1;
            var mdx_imgBox = 0;
            var mdx_tapToTop = 0;
              mdx_tapToTop = 1;
            </script>
            <script>
      //Show Read Pro'
      $('#indic').radialIndicator({
        displayNumber: false,
        radius: 27,
        barColor: '#ffffff',
        roundCorner: false,
        barWidth: 3,
        barBgColor: '#536dfe',
      });
      var ind = $('#indic').data('radialIndicator');
      var mdx_si_i18n = '长按/右键保存图片';
      var mdx_github_i18n_1 = '在 Github 上查阅';
      var mdx_github_i18n_2 = '获取 Github 仓库信息时出现问题<br>尝试直接访问';
      var mdx_post_i18n_1 = '这个页面没有摘要。';
      var mdx_post_i18n_2 = '前往页面';
      var mdx_post_i18n_3 = '获取页面信息时出现问题<br>尝试直接访问';
</script>
<script type='text/javascript' src='../../wp-content/themes/mdx/js/post340a.js?ver=1.8.3.c160b7e'></script><!--Theme Version 1.8.3.c160b7e-->
  </body>

<!-- Mirrored from rxl.xuefovip.com/index.php/archives/171277 by HTTrack Website Copier/3.x [XR&CO'2014], Thu, 30 Jan 2020 21:11:27 GMT -->
</html>

<!--
Performance optimized by W3 Total Cache. Learn more: https://www.w3-edge.com/products/

Page Caching using disk: enhanced (Requested URI is rejected) 
Database Caching using disk

Served from: rxl.xuefovip.com @ 2020-01-09 13:22:32 by W3 Total Cache
-->