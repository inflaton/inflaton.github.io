﻿



﻿<!DOCTYPE html>
<html lang="zh-CN">

<!-- Mirrored from rxl.xuefovip.com/index.php/archives/172537 by HTTrack Website Copier/3.x [XR&CO'2014], Tue, 04 Feb 2020 10:25:41 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
<meta charset="UTF-8">
<meta name="viewport" content="width=device-width, initial-scale=1, maximum-scale=1, user-scalable=no">
<meta http-equiv="X-UA-Compatible" content="IE=edge">
<title itemprop="name">净土五会念佛诵经观行仪卷中．下（2卷）  </title>
<meta property="og:title" content="净土五会念佛诵经观行仪卷中．下（2卷） &#8211; 佛法人生（xuefo.vip）">
<meta property="og:type" content="article">
<meta property="og:url" content="http://rxl.xuefovip.com/archives/172537">
<meta property="og:description" content="No. 2827净土五会念佛诵经观行仪卷中、下净土五会念佛诵经观行仪卷中南岳沙门法照撰佛说阿弥陀经(一名小无…">
<meta property="og:image" content="../../wp-content/uploads/2018/10/faputixin.jpg">
<meta name="twitter:card" content="summary">
<meta name="twitter:title" content="净土五会念佛诵经观行仪卷中．下（2卷） &#8211; 佛法人生（xuefo.vip）">
<meta name="twitter:description" content="No. 2827净土五会念佛诵经观行仪卷中、下净土五会念佛诵经观行仪卷中南岳沙门法照撰佛说阿弥陀经(一名小无…">
<meta name="twitter:url" content="http://rxl.xuefovip.com/archives/172537">
<meta name="twitter:image" content="../../wp-content/uploads/2018/10/faputixin.jpg">
<meta name="keywords" content="佛法人生（xuefo.vip）,佛,佛法,学佛,修行,入行论">
<meta name="theme-color" content="#3f51b5">
<link rel="pingback" href="http://rxl.xuefovip.com/xmlrpc.php">
<link rel='dns-prefetch' href='http://s.w.org/' />

<script>
var MP3jPLAYLISTS = [];
var MP3jPLAYERS = [];
</script>
		<script type="text/javascript">
			window._wpemojiSettings = {"baseUrl":"https:\/\/s.w.org\/images\/core\/emoji\/11\/72x72\/","ext":".png","svgUrl":"https:\/\/s.w.org\/images\/core\/emoji\/11\/svg\/","svgExt":".svg","source":{"concatemoji":"http:\/\/rxl.xuefovip.com\/wp-includes\/js\/wp-emoji-release.min.js?ver=1.8.3.c160b7e"}};
			!function(a,b,c){function d(a,b){var c=String.fromCharCode;l.clearRect(0,0,k.width,k.height),l.fillText(c.apply(this,a),0,0);var d=k.toDataURL();l.clearRect(0,0,k.width,k.height),l.fillText(c.apply(this,b),0,0);var e=k.toDataURL();return d===e}function e(a){var b;if(!l||!l.fillText)return!1;switch(l.textBaseline="top",l.font="600 32px Arial",a){case"flag":return!(b=d([55356,56826,55356,56819],[55356,56826,8203,55356,56819]))&&(b=d([55356,57332,56128,56423,56128,56418,56128,56421,56128,56430,56128,56423,56128,56447],[55356,57332,8203,56128,56423,8203,56128,56418,8203,56128,56421,8203,56128,56430,8203,56128,56423,8203,56128,56447]),!b);case"emoji":return b=d([55358,56760,9792,65039],[55358,56760,8203,9792,65039]),!b}return!1}function f(a){var c=b.createElement("script");c.src=a,c.defer=c.type="text/javascript",b.getElementsByTagName("head")[0].appendChild(c)}var g,h,i,j,k=b.createElement("canvas"),l=k.getContext&&k.getContext("2d");for(j=Array("flag","emoji"),c.supports={everything:!0,everythingExceptFlag:!0},i=0;i<j.length;i++)c.supports[j[i]]=e(j[i]),c.supports.everything=c.supports.everything&&c.supports[j[i]],"flag"!==j[i]&&(c.supports.everythingExceptFlag=c.supports.everythingExceptFlag&&c.supports[j[i]]);c.supports.everythingExceptFlag=c.supports.everythingExceptFlag&&!c.supports.flag,c.DOMReady=!1,c.readyCallback=function(){c.DOMReady=!0},c.supports.everything||(h=function(){c.readyCallback()},b.addEventListener?(b.addEventListener("DOMContentLoaded",h,!1),a.addEventListener("load",h,!1)):(a.attachEvent("onload",h),b.attachEvent("onreadystatechange",function(){"complete"===b.readyState&&c.readyCallback()})),g=c.source||{},g.concatemoji?f(g.concatemoji):g.wpemoji&&g.twemoji&&(f(g.twemoji),f(g.wpemoji)))}(window,document,window._wpemojiSettings);
		</script>
		<style type="text/css">
img.wp-smiley,
img.emoji {
	display: inline !important;
	border: none !important;
	box-shadow: none !important;
	height: 1em !important;
	width: 1em !important;
	margin: 0 .07em !important;
	vertical-align: -0.1em !important;
	background: none !important;
	padding: 0 !important;
}
</style>
<link rel='stylesheet' id='smartideo_css-css'  href='../../wp-content/plugins/smartideo/static/smartideo16b9.css?ver=2.5.2' type='text/css' media='screen' />
<link rel='stylesheet' id='dashicons-css'  href='../../wp-includes/css/dashicons.min340a.css?ver=1.8.3.c160b7e' type='text/css' media='all' />
<link rel='stylesheet' id='mdx_mdui_css-css'  href='../../wp-content/themes/mdx/mdui/css/mdui.min340a.css?ver=1.8.3.c160b7e' type='text/css' media='all' />
<link rel='stylesheet' id='mdx_style_css-css'  href='../../wp-content/themes/mdx/style340a.css?ver=1.8.3.c160b7e' type='text/css' media='all' />
<link rel='stylesheet' id='mp3-jplayer-css'  href='../../wp-content/plugins/mp3-jplayer/css/darkde39.css?ver=2.7.3' type='text/css' media='all' />
<script type='text/javascript' src='../../wp-includes/js/jquery/jqueryb8ff.js?ver=1.12.4'></script>
<script type='text/javascript' src='../../wp-includes/js/jquery/jquery-migrate.min330a.js?ver=1.4.1'></script>
<link rel='https://api.w.org/' href='http://rxl.xuefovip.com/index.php/wp-json/' />
<link rel="EditURI" type="application/rsd+xml" title="RSD" href="http://rxl.xuefovip.com/xmlrpc.php?rsd" />
<link rel="wlwmanifest" type="application/wlwmanifest+xml" href="http://rxl.xuefovip.com/wp-includes/wlwmanifest.xml" /> 
<link rel='prev' title='新编诸宗教藏总录（3卷）' href='172373.html' />
<link rel='next' title='达真堪布：普贤菩萨之所以成为诸佛长子的秘密' href='116678.html' />

<link rel="canonical" href="172537.html" />
<link rel='shortlink' href='http://rxl.xuefovip.com/?p=172537' />
<link rel="alternate" type="application/json+oembed" href="http://rxl.xuefovip.com/index.php/wp-json/oembed/1.0/embed?url=http%3A%2F%2Frxl.xuefovip.com%2Findex.php%2Farchives%2F172537" />
<link rel="alternate" type="text/xml+oembed" href="http://rxl.xuefovip.com/index.php/wp-json/oembed/1.0/embed?url=http%3A%2F%2Frxl.xuefovip.com%2Findex.php%2Farchives%2F172537&amp;format=xml" />
<link rel="icon" href="../../wp-content/uploads/2018/10/cropped-logo-32x32.jpg" sizes="32x32" />
<link rel="icon" href="../../wp-content/uploads/2018/10/cropped-logo-192x192.jpg" sizes="192x192" />
<link rel="apple-touch-icon-precomposed" href="../../wp-content/uploads/2018/10/cropped-logo-180x180.jpg" />
<meta name="msapplication-TileImage" content="http://rxl.xuefovip.com/wp-content/uploads/2018/10/cropped-logo-270x270.jpg" />
		<style type="text/css" id="wp-custom-css">
			button.seai{display:none;}

article p{text-align: justify;}		</style>
	<style type="text/css">/** Mega Menu CSS: fs **/</style>

<script src="http://tajs.qq.com/stats?sId=66064181"></script>
<script src="../../../download.xuefovip.com/js/clipboard.min.js"></script>
<script src="../../../download.xuefovip.com/js/layer.js"></script>
</head>            <body class="mdui-theme-primary-indigo mdui-theme-accent-indigo body-grey">
    <div class="fullScreen sea-close"></div>
        <div class="mdui-drawer mdui-color-white mdui-drawer-close mdui-drawer-full-height" id="left-drawer">
    <div class="sideImg LazyLoad" data-original="http://rxl.xuefo.vip/wp-content/uploads/2018/10/201810091-300x300.jpg">
      	  
      <button class="mdui-btn mdui-btn-icon mdui-ripple nightVision mdui-text-color-white mdui-valign mdui-text-center" mdui-tooltip="{content: '切换日间/夜间模式'}" id="tgns" mdui-drawer-close="{target: '#left-drawer'}"><i class="mdui-icon material-icons">&#xe3a9;</i></button>
                </div>
    <nav role="navigation"><div id="mdx_menu" class="mdui-list"><ul>
<li class="page_item page-item-2"><a href="http://rxl.xuefovip.com/">资料库</a></li>
</ul></div>
</nav>
    </div>
    <header role="banner"><div class="titleBarGobal mdui-appbar mdui-shadow-0  mdui-text-color-white-text" id="titleBarinPost">
            <div class="mdui-toolbar mdui-appbar-fixed">
            <button class="mdui-btn mdui-btn-icon" id="menu" mdui-drawer="{target:'#left-drawer',overlay:true}"><i class="mdui-icon material-icons">menu</i></button>
                <a href="http://rxl.xuefovip.com/" class="mdui-typo-headline">佛法人生（xuefo.vip）</a>
                <div class="mdui-toolbar-spacer"></div>
                <button class="mdui-btn mdui-btn-icon" mdui-menu="{target: '#qrcode'}" mdui-tooltip="{content: '在其他设备上继续阅读'}" id="oth-div"><i class="mdui-icon material-icons">&#xe326;</i></button>
                <div class="mdui-menu" id="qrcode">
                </div>
                <button class="mdui-btn mdui-btn-icon seai"><i class="mdui-icon material-icons">&#xe8b6;</i></button>
            </div>
        </div></header>
        <div class="titleBarGobal mdui-appbar mdui-shadow-0 mdui-text-color-white-text" id="SearchBar">
<form class="mdui-toolbar mdui-appbar-fixed" role="search" method="get" id="searchform" action="http://rxl.xuefovip.com/">
<div class="outOfSearch mdui-valign">
  <label for="s"><i class="mdui-icon material-icons seaicon">&#xe8b6;</i></label>
  <input class="seainput" type="text" name="s" id="s" autocomplete="off" placeholder="搜索什么..." value="">
</div>
<div class="mdui-toolbar-spacer"></div>
<a class="mdui-btn mdui-btn-icon sea-close"><i class="mdui-icon material-icons">&#xe5cd;</i></a>
</form>
</div>
            <div class="mdui-text-color-white-text mdui-color-theme mdui-typo-display-2 mdui-valign PostTitle" itemprop="name headline" itemtype="http://schema.org/BlogPosting"><span class="mdui-center">净土五会念佛诵经观行仪卷中．下（2卷）</span></div>
        <div class="PostTitleFill mdui-color-theme"></div>
      <div class="PostMain">
            <div class="ArtMain0 mdui-center mdui-shadow-12">
                        <img class="PostMainImg0" alt="净土五会念佛诵经观行仪卷中．下（2卷）" src="../../wp-content/uploads/2018/10/faputixin.jpg">                <article class="post-172537 post type-post status-publish format-standard has-post-thumbnail hentry category-34  mdui-typo" id="post-172537" itemprop="articleBody">
                <p>No. 2827</p>
<p>净土五会念佛诵经观行仪卷中、下</p>
<p>净土五会念佛诵经观行仪卷中</p>
<p>南岳沙门法照撰</p>
<p>佛说阿弥陀经(一名小无量寿经。后秦罗什法师译。宗嘉元年。求那跋陀罗重译。名阿弥陀经)</p>
<p>如是我闻。一时佛在舍卫国祇树给孤独园。与大比丘众千二百五十人俱。皆是大阿罗汉。众所知识。长老舍利弗。摩诃目揵连。摩诃迦叶。摩诃迦旃延。摩诃俱絺罗。离波多。周利槃陀伽。难陀。阿难陀。罗睺罗。憍梵波提。宾头卢颇罗堕。迦留陀夷。摩诃劫宾那。薄拘罗。阿[少/兔]楼驮。如是等诸大弟子。并诸菩萨摩诃萨。文殊师利法王子阿逸多菩萨。乾陀诃提菩萨。常精进菩萨。与如是等诸大菩萨。及释提桓因等。无量诸天大众俱</p>
<p>尔时佛告长老舍利弗。从是西方。过十万亿佛土。有世界。名曰极乐。其土有佛。号阿弥陀。今现在说法。舍利弗。彼土何故名为极乐。其国众生无有众苦。但受诸乐。故名极乐</p>
<p>又舍利弗。极乐国土。七重栏楯。七重罗网。七重行树。皆是四宝周匝围绕。是故彼国。名曰极乐</p>
<p>又舍利弗。极乐国土。有七宝池。八功德水。充满其中。池底纯以金沙布地。四边阶道。金银琉璃颇梨合成。上有楼阁。亦以金银琉璃颇梨车磲赤珠马瑙而严饰之。池中莲华。大如车轮。青色青光。黄色黄光。赤色赤光。白色白光。微妙香洁。舍利弗。极乐国土。成就如是功德庄严</p>
<p>又舍利弗。彼佛国土。常作天乐。黄金为地。昼夜六时。而雨曼陀罗花。其国众生。常以清旦。各以衣裓盛众妙花。供养他方十万亿佛。即以食时还到本国。饭食经行。舍利弗。极乐国土。成就如是功德庄严</p>
<p>复次舍利弗。彼国常有种种奇妙杂色之鸟。白鹄孔雀鹦鹉舍利迦陵频伽共命之鸟。是诸众鸟。昼夜六时。出和雅音。其音演畅。五根五力。七菩提分。八圣道分。如是等法。其土众生。闻是音已。皆悉念佛念法念僧。舍利弗。汝勿谓此鸟实是罪报所生。所以者何。彼佛国土无三恶趣。舍利弗。其佛国土尚无三恶道之名。何况有实。是诸众鸟。皆是阿弥陀佛欲令法音宣流。变化所作。舍利弗。彼佛国土。微风吹动诸宝行树及宝罗网。出微妙音。譬如百千种乐。同时俱作。闻是音者。皆自然生念佛念法念僧之心。舍利弗。其佛国土成就如是功德庄严</p>
<p>舍利弗。于汝意云何。彼佛何故号阿弥陀。舍利弗。彼佛光明无量。照十方国。无所障碍。是故号为阿弥陀。又舍利弗。彼佛寿命。及其人民。无量无边阿僧祇劫。故名阿弥陀。舍利弗。阿弥陀佛成佛已来。于今十劫。又舍利弗。彼佛有无量无边声闻弟子。皆阿罗汉。非是算数之所能知。诸菩萨亦如是舍利弗。彼佛国土。成就如是功德庄严</p>
<p>又舍利弗。极乐国土。众生生者。皆是阿鞞跋致。其中多有一生补处。其数甚多。非是算数所能知之。但可以无量无边阿僧祇劫说。舍利弗。众生闻者。应当发愿愿生彼国。所以者何。得与如是诸上善人。俱会一处。舍利弗。不可以少善根福德因缘。得生彼国。舍利弗。若有善男子善女人。闻说阿弥陀佛。执持名号。若一日。若二日。若三日。若四日。若五日。若六日。若七日。一心不乱。其人临命终时。阿弥陀佛。与诸圣众。现在其前。是人终时。心不颠倒。即得往生阿弥陀佛极乐国土。舍利弗。我见是利故说此言。若有众生。闻是说者。应当发愿生彼国土</p>
<p>舍利弗。如我今者。赞叹阿弥陀佛不可思议功德。东方亦有阿閦鞞佛。须弥相佛。大须弥佛。须弥光佛。妙音佛。如是等恒河沙数诸佛。各于其国。出广长舌相。遍覆三千大千世界。说诚实言。汝等众生。当信是称赞不可思议功德一切诸佛所护念经</p>
<p>舍利弗。南方世界。有日月灯佛。名闻光佛。大焰肩佛。须弥灯佛。无量精进佛。如是等恒河沙数诸佛。各于其国。出广长舌相。遍覆三千大千世界。说诚实言。汝等众生。当信是称赞不可思议功德一切诸佛所护念经</p>
<p>舍利弗。西方世界。有无量寿佛。无量相佛。无量幢佛。大光佛。大明佛。宝相佛。净光佛。如是等恒河沙等数诸佛。各于其国。出广长舌相。遍覆三千大世界。说诚实言。汝等众生。当信是称赞不可思议功德一切诸佛所护念经</p>
<p>舍利弗。北方世界。有焰肩佛。最胜音佛。难阻佛。日生佛。网明佛。如是等恒河沙数诸佛。各于其国。出广长舌相。遍覆三千大千世界。说诚实言。汝等众生。当信是称赞不可思议功德一切诸佛所护念经</p>
<p>舍利弗。下方世界。有师子佛。名闻佛。名光佛。达摩佛。法幢佛。持法佛。如是等恒河沙数诸佛。各于其国。出广长舌相。遍覆三千大千世界。说诚实言。汝等众生。当信是称赞不可思议功德一切诸佛所护念经</p>
<p>舍利弗。上方世界。有梵音佛。宿王佛。香上佛。香光佛。大焰肩佛。杂色宝花严身佛。娑罗树王佛。宝花德佛。见一切义佛。如须弥山佛。如是等恒河沙数诸佛。各于其国。出广长舌相。遍覆三千大千世界。说诚实言。汝等众生。当信是称赞不可思议功德一切诸佛所护念经</p>
<p>舍利弗。于汝意云何。何故名一切诸佛所护念经。舍利弗。若有善男子善女人。闻是经受持者。及闻诸佛名者。是诸善男子善女人。皆为一切诸佛共所护念。皆得不退转于阿耨多罗三藐三菩提。是故舍利弗。汝等皆当信受我语。及诸佛所说。舍利弗。若有人。已发愿。今发愿。当发愿。欲生阿弥陀佛国者。是诸人等。皆得不退转于阿耨多罗三藐三菩提。于彼国土。若已生。若今生。若当生。是故舍利弗。诸善男子善女人。若有信者。应当发愿愿生彼国土</p>
<p>舍利弗。如我今者。称赞诸佛不可思议功德。彼诸佛等。亦称说我不可思议功德。而作是言。释迦牟尼佛。能为甚难希有之事。能于娑婆国土五浊恶世。劫浊见浊烦恼浊众生浊命浊中。得阿耨多罗三藐三菩提。为诸众生。说是一切世间难信之法。舍利弗。当知。我于五浊恶世。行此难事。得阿耨多罗三藐三菩提。为一切世间。说此难信之法。是为甚难佛说此经已。舍弗及诸比丘。一切世间天人阿修罗等。闻佛所说。欢喜信受。作礼而去</p>
<p>众等每诵经了。即第二会念佛一两会。即诵后宝鸟相好二赞。应知</p>
<p>佛说阿弥陀经一卷</p>
<p>那(上)谟菩(上)陀夜(药可反下同)那(上)谟驮啰(上)摩夜那(上)谟僧伽夜那(上)摩阿(上)弭多婆(上)夜跢(丁可反下同)他伽(上)多夜阿(上)啰诃(上)羝三藐三菩(上)陀夜跢侄(地也反下同)他阿(上)弭唎(上)羝阿(上)弭唎都婆鼙(菩迷反下同)阿弭(上)唎跢三婆(上)鼙阿(上)弭唎跢鼻(菩弭反)迦谰羝伽弭你伽(上)伽(上)那(上)稽(居移反)鼙底(者你反)迦(上)[黎-禾+(口*禾)]婆(上)啰(上)皤波跛叉(楚我反)焰迦[黎-禾+(口*禾)](一切恶业尽)娑诃</p>
<p>咒中诸口傍字皆依本音转。舌言之无口者。依字读之。右咒先已翻出流行。于晨朝杨枝净口。散花烧香。佛像前[跳-兆+互]跪合掌。日诵二七。若三七遍。灭四重五逆等罪。现身不为诸横所恼。命终生无量寿国。永离女身。今更勘梵本。并对问婆罗门僧毗尼佛陀僧伽等。知此咒威力不可思议云。旦暮午时。各诵一百八遍。灭四重五逆。拔一切罪根。得生西方。若能精诚诵满二十万遍。则菩提牙生。证不退转。满三十万遍。则面见阿弥陀佛。决定得生安乐净土。此陀罗尼及功德能作法事时。不须诵之</p>
<p>又往生西方记验。此传作法事时不在诵限知之</p>
<p>昔长安睿法师。慧崇。僧显。慧通。近至后周实禅师。西河鸾法师等。数百人。并生西方。绰禅师等。因鸾法师。得生西方。各率有缘。专修净土之业。绰禅师又撰西方记验。名安乐集流行。又晋朝远法师。入卢山三十年不出。乃命同志白黑百有二十三人。立誓期于西方。凿山铭愿。至陈天嘉年。卢山珍禅师。于坐时见人乘船往西方。乃求附载。报云。法师未诵阿弥陀经。不得去也。因即诵此经应二万遍。未终四七日前四。更有神人。从西方送一白银台来。空中明过于日。告云。法师寿终。当乘此往生阿弥陀佛国。故来相示。令知定生。临命终时。白黑咸闻异香数日。其夜峰顶寺咸见一谷中有数十炬火。大如车轮。寻验古今往西方者非一。多见化佛徒众来迎。灵瑞如传不可繁录。因珍禅师于此经有验故略述。此以悟来喆助往生之志耳</p>
<p>宝鸟赞(依阿弥陀经)</p>
<p>极乐庄严间杂宝(弥陀佛)　　实是希有闻未闻(弥陀佛弥陀佛)</p>
<p>宝鸟临空赞佛会(弥陀佛)　　哀怨雅亮发人心(弥陀佛弥陀佛)</p>
<p>昼夜连声无有息(弥陀佛)　　文文句句理相同(弥陀佛弥陀佛)</p>
<p>或说五根七觉分(下己准前和)</p>
<p>或说八圣慈悲门(己下准前和)</p>
<p>或说他方杂恶道　　或说地狱对人天</p>
<p>或说散善波罗蜜　　或说定慧入深禅</p>
<p>或说长时修苦行　　或说无上菩提因</p>
<p>菩萨声闻闻此法　　处处分身转法轮</p>
<p>愿此法轮相续转　　道场众生等益长年</p>
<p>众等回心生净土　　手执香花往西方</p>
<p>众等诵弥陀经了。即诵宝鸟赞。诵诸赞了发愿。具在赞后即散</p>
<p>第八赞佛得益门　难曰。如说修行。理实明矣。仰信专行。今赞佛之时。有何益焉。答曰。利益无边。说不可尽。略而言之。旦诸佛世尊名闻满十方。饶益众生。称叹无穷尽。一切众生类。无不宗奉者何旨。寔由过去为凡夫时。以身意口业赞佛。及众生不毁于他人由斯赞功德。今速成佛道。还令众生恭敬尊重而赞叹。故佛本行经云。释迦菩萨翘一足。赞叹底沙佛故。赞曰</p>
<p>天地此界多闻室　　逝宫天处十方无</p>
<p>丈夫牛王大沙门　　寻地山林遍无等</p>
<p>说此赞。赞彼佛已。超弥勒九劫。速得成佛。是知。赞佛功德。岂可称量。更有赞佛得益。具在诸经。今之四众。若赞佛时。现世为人恭敬仰瞻。命终之时佛来迎接。定生极乐世界。身真金色。舌相广长。词辩纵横。得无碍智。世界庄严。尽皆七宝。名闻广大。普遍十方。一切众生。无不尊重赞叹。何以故。由今赞佛。得生佛家。速成佛故。因感果故。智者当知　白诸众等。此后诸赞。随此弥陀观经一期法事竟。就此诸赞之中。有文长者。行人临时不得多诵。文少者即诵彻。文长者略之。大意如此。正作法事之时。不得尽诵经赞宝鸟相好两赞。二经之后各为初首已空净土乐赞。诵弥陀经及诸赞了。即诵此赞。诵此赞竟。即诵导和上礼赞。发愿即散。六根赞诵观经及诸赞了。即诵此赞。诵此赞竟。即诵琮法师礼赞发愿即散。平诵亦得。若中间诸赞。任意临时取舍用之得耳。众等已后每诵一赞竟。即念佛三五十口。应知</p>
<p>观经十六观赞(依观经各诵少多)</p>
<p>释净遐</p>
<p>第一初观日在西(阿弥陀佛)</p>
<p>端身正坐去昏迷(阿弥陀佛)(南无阿弥陀佛)</p>
<p>见时欲没如悬鼓(阿弥陀佛)</p>
<p>令心坚住莫高低(阿弥陀佛)(南无阿弥陀佛)</p>
<p>第二观水本澄清(阿弥陀佛)</p>
<p>想水为冰理易成(阿弥陀佛)(南无阿弥陀佛)</p>
<p>令冰映作琉璃地(准前)　　分明还见宝幢擎</p>
<p>第三宝地间黄金　　六时花雨满琼林</p>
<p>分辉变作空中乐　　箫管能清道者心</p>
<p>第四宝树七重行　　布叶垂条异色先</p>
<p>花果四时皆具足　　风来林下更飞香</p>
<p>第五当观七宝池　　清冷八德不思议</p>
<p>渠流悉是金沙水　　水上花开无尽时</p>
<p>第六应观众宝楼　　珠轩玉砌碧空秋</p>
<p>天乐奏时清夜响　　法音微妙劝修勤</p>
<p>第七专观花座开　　檀金为叶玉为台</p>
<p>宝幢上覆真珠网　　庄严只拟为如来</p>
<p>第八宝像色圆珠　　万法皆从心想生</p>
<p>若见其身花上坐　　甚深三昧自然成</p>
<p>第九弥陀法主身　　相好光明无等伦</p>
<p>念佛众生皆摄取　　心常不舍有缘人</p>
<p>第十观音补处尊　　身同佛想妙难论</p>
<p>顶戴如来心敬重　　慈光恒住大悲门</p>
<p>十一势至大威雄　　辅翼长时振六通</p>
<p>世界动摇应度者　　光明常照行人中</p>
<p>十二观身自往生　　莲花开合极分明</p>
<p>端坐湛然心不动　　临终当见佛来迎</p>
<p>十三丈六紫金容　　真化由来不二纵</p>
<p>但使随心观了了　　法身妙相自颙颙</p>
<p>十四生人行业高　　上品三心种姓豪</p>
<p>百法明门欢喜地　　金刚定力转坚牢</p>
<p>十五生居九品中　　净戒董心业始融</p>
<p>善友教令回愿住　　须臾不觉坐莲宫</p>
<p>十六下生位最卑　　业障难消惠发迟</p>
<p>十念莲胎虽住劫　　花开还得悟无为</p>
<p>阿弥陀经赞(依阿弥陀经)</p>
<p>释净遐</p>
<p>释迦调御大慈尊(阿弥陀佛)</p>
<p>救世先开净土门(阿弥陀佛)(南无阿弥陀佛)</p>
<p>欲说庄严极乐国(阿弥陀佛)</p>
<p>其时正在给孤园(阿弥陀佛)(南无阿弥陀佛)</p>
<p>法轮将兴多听徒(准前)　　无量诸天大众俱</p>
<p>第一声闻舍利子　　上乘菩萨是文殊</p>
<p>初告真宗当尔时　　西方过此十俱胝</p>
<p>世界庄严名极乐　　弥陀在彼不思议</p>
<p>其国众生苦已除　　清闲胜妙乐无余</p>
<p>昼夜修行超八难　　色相端严尽一如</p>
<p>七重行树七重栏　　宝盖垂空宝网[革*怠]</p>
<p>但是有缘[此/曰]得见　　殷勤学者用心观</p>
<p>人至乘花坐宝林　　天来奏乐曲幽深</p>
<p>六度已能调六律　　八正还将和八音</p>
<p>宝池德水底砂新　　莲开光色似车轮</p>
<p>菩萨端然花上坐　　看时总是往生人</p>
<p>弥陀净土法王家　　愿力庄严发道牙</p>
<p>碧玉楼中飞宝座　　黄金地上雨天花</p>
<p>收得天花衣裓盛　　六通如意觉身轻</p>
<p>供养他方诸佛已　　还来本国饭经行</p>
<p>众鸟和鸣应六时　　清音演法妙难思</p>
<p>五方五根并七觉　　甚深八圣入无为</p>
<p>众等同时听法音　　闻者皆生念佛心</p>
<p>化鸟本非三恶趣　　弥陀宣畅法流深</p>
<p>微风吹动宝林清　　响飏如天奏乐声</p>
<p>一一更无宣别法　　处处唯闻念佛名</p>
<p>弥陀寿量实无边　　国中人众亦同然</p>
<p>成道于今经十劫　　光照恒沙法界圆</p>
<p>菩萨声闻众甚多　　为求解脱见弥陀</p>
<p>算数不能知量限　　余方诸佛亦来过</p>
<p>传闻净刹甚清真　　尽是阿鞞跋致人</p>
<p>一生补处修三昧　　证得金刚最后身</p>
<p>善根福少理难生　　七日专须念佛名</p>
<p>若至临终心不乱　　弥陀决定自相迎</p>
<p>十号弥陀酬昔因　　六方诸佛证成真</p>
<p>舌相广长无妄语　　如来护念信心人</p>
<p>世界无常难久留　　唯须发愿早勤求</p>
<p>已生当生皆不退　　岂限今修与未修</p>
<p>诸佛同时赞释迦　　能于五浊救娑婆</p>
<p>说此世间难信法　　咸令觉悟念弥陀</p>
<p>法藏敷陈义已圆　　阿难从此演真诠</p>
<p>大众俱欣皆顶戴　　如来嘱遣广流传</p>
<p>维摩赞(依维摩经)</p>
<p>佛国净土从心现(难思议)　　种种庄严心里生(难思议维摩诘)</p>
<p>足指按地三千界(难思议)　　虚空性海坐花台(难思议)</p>
<p>毗耶离城方丈室(难思议)　　有一居士号维摩(维摩诘)</p>
<p>托病现身而有疾(难思议)　　国主王子悉来过(难思议)</p>
<p>无量声闻菩萨众(难思议)　　欲遣问疾不堪任(维摩诘)</p>
<p>唯有文殊入敢问(难思议)　　居士所疾是何因(难思议)</p>
<p>答曰病从痴爱起(难思议)　　我病非有亦非无(难摩诘)</p>
<p>广说身是无常法(难思议)　　荫界诸入合成身(难思议)</p>
<p>菩萨毛端容大海(难思议)　　芥子之内纳须弥(维摩诘)</p>
<p>手掷世界他方外(难思议)　　室中天女悟无生(难思议)</p>
<p>涅槃赞(依涅槃经亦大会时亡者处诵)</p>
<p>娑罗林　　双林里　　佛入涅槃时(泪落如云雨)</p>
<p>佛母当时闻此语(双林里)</p>
<p>浑堆自扑落金床(泪落如云雨)　　七宝冠衣自扑碎(双林里)</p>
<p>七孔流血变成池(泪落如云雨)　　天女将水来洒面(双林里)</p>
<p>佛母良久乃心苏(泪落如云雨)　　将众天女乘云下(双林里)</p>
<p>直至娑罗双树间(泪落如云雨)　　金棺银椁殓已讫(双林里)</p>
<p>僧衣锡杖树间悬(泪落如云雨)　　十大弟子号啕哭(双林里)</p>
<p>状似婴垓忆母时(泪落如云雨)　　佛母绕棺哀哀哭(双林里)</p>
<p>百鸟来者助心悲(泪落如云雨)　　他道生离胜死别(双林里)</p>
<p>我道死别胜生离(泪落如云雨)　　金棺银椁忽然开(双林里)</p>
<p>却坐千叶莲花台(泪落如云雨)　　如来花中为母说(双林里)</p>
<p>一切恩爱有别离(泪落如云雨)　　暂别慈亲一小劫(双林里)</p>
<p>愿母努莫力悲哀(泪落如云雨)</p>
<p>般舟赞(依般舟三昧经大会时及亡者处诵)</p>
<p>释慈愍和上</p>
<p>般舟三昧乐(愿往生)　　专心念佛见弥陀(无量乐)</p>
<p>普劝回心生净土(愿往生)　　回心念佛即同生(无量乐)</p>
<p>旷劫已来流浪久(愿往生)　　随缘六道受轮回(无量乐)</p>
<p>不遇往生善知识(愿往生)　　谁能相劝得回归(无量乐)</p>
<p>忆受天堂暂时乐(愿往生)　　福尽临终现五衰(无量乐)</p>
<p>忆受人中胎藏苦(愿往生)　　四蛇六贼竞相催(无量乐)</p>
<p>忆受修罗饿鬼道(愿往生)　　饥虚斗诤苦难裁(无量乐)</p>
<p>忆受畜生相食啖(愿往生)　　刀光舍命复牵黎(无量乐)</p>
<p>忆受地狱长时苦(愿往生)　　业风吹去不知回(无量乐)</p>
<p>或上刀山攀剑树(愿往生)　　皮肤骨肉变成灰(无量乐)</p>
<p>或入镬汤炉炭火(愿往生)　　腾波猛焰剧天雷(无量乐)</p>
<p>借问何缘受此苦(愿往生)　　贪鱼爱肉业相随(无量乐)</p>
<p>镕铜灌口黎耕舌(愿往生)　　饮酒妄语受其灾(无量乐)</p>
<p>或卧铁床抱铜柱(愿往生)　　总为邪淫颠倒来(无量乐)</p>
<p>或堕阿鼻大地狱(愿往生)　　经劫长年眼不开(无量乐)</p>
<p>上火下火通交过(愿往生)　　刀轮铁杵自飞来(无量乐)</p>
<p>铜狗啮心并啖血(愿往生)　　铁乌啄眼复穿揌(无量乐)</p>
<p>今日道场诸众等(愿往生)　　恒沙旷劫总经来(无量乐)</p>
<p>度此人身难值遇(愿往生)　　喻若优昙花始开(无量乐)</p>
<p>正值稀闻净土教(愿往生)　　正值念佛法门开(无量乐)</p>
<p>正值弥陀弘誓唤(愿往生)　　正值大众信心回(无量乐)</p>
<p>正值今日依经赞(愿往生)　　正值结契上花台(无量乐)</p>
<p>正值道场无魔事(愿往生)　　正值无病总能来(无量乐)</p>
<p>正值一日七日功成就(愿往生)　　四十八愿要相携(无量乐)</p>
<p>普劝道场同行者(愿往生)　　努力回心归去来(无量乐)</p>
<p>借问家乡何处是(愿往生)　　极乐池中七宝台(无量乐)</p>
<p>彼佛因中立弘誓(愿往生)　　闻名念我总迎来(无量乐)</p>
<p>不简贫穷将富贵(愿往生)　　不简下知与高才(无量乐)</p>
<p>不简无非净土业(愿往生)　　不简外道阐提人(无量乐)</p>
<p>不简长时修苦行(愿往生)　　不简今日始生心(无量乐)</p>
<p>不简多闻持净戒(愿往生)　　不简破戒罪根深(无量乐)</p>
<p>但使回心多念佛(愿往生)　　能令瓦砾变成金(无量乐)</p>
<p>寄语现前诸大众(愿往生)　　同缘去者早相寻(无量乐)</p>
<p>借问相寻何处去(愿往生)　　报道弥陀净土中(无量乐)</p>
<p>借问何缘得生彼(愿往生)　　报道念佛自成功(无量乐)</p>
<p>借问今生多罪障(愿往生)　　如何净土肯相容(无量乐)</p>
<p>报道称名罪消灭(愿往生)　　喻若明灯入闇中(无量乐)</p>
<p>借问凡夫得生不(愿往生)　　如何一念闇中明(无量乐)</p>
<p>报道除疑专念佛(愿往生)　　临终宝座定来迎(无量乐)</p>
<p>道场赞</p>
<p>大众人人皆合掌(道场乐)　　碎身惭谢释迦恩(道场乐)</p>
<p>能得慈悲巧方便(道场乐)　　指授西方快乐门(道场乐)</p>
<p>道场欲散人将别(道场乐)　　努力相劝断贪嗔(道场乐)</p>
<p>贪嗔因缘障净土(道场乐)　　不得解脱永沉沦(道场乐)</p>
<p>同行相亲相策励(道场乐)　　毕命为期到佛前(道场乐)</p>
<p>愿此法轮相续转(道场乐)　　道场众等益长年(道场乐)</p>
<p>我等咸同受快乐(道场乐)　　见闻随喜亦皆然(道场乐)</p>
<p>众等回心生净土(道场乐)　　手执香花往西方(道场乐)</p>
<p>无量寿佛赞(依无量寿经通一切处诵得)</p>
<p>巍巍阿弥陀　　颜容紫金英　　身相三十二</p>
<p>爪足下安平　　姿好八十种　　光曜常照明</p>
<p>梵音超三千　　妙响哀鸾声　　巍巍阿弥陀</p>
<p>国土甚清明　　悉纯黄金色　　无四恶女名</p>
<p>池水流相注　　宝树五音声　　歌叹无常苦</p>
<p>闻皆得无生　　巍巍阿弥陀　　众善王中英</p>
<p>国土妙安乐　　无不愿往生　　佛与菩萨众</p>
<p>翻飞俱往迎　　忽然七宝池　　莲花中长成</p>
<p>巍巍阿弥陀　　威德妙无侣　　躯体真金色</p>
<p>光耀十方土　　其闻得睹遇　　永拔生死苦</p>
<p>我今稽首礼　　无上众生父　　(诵此赞竟。即念观世音菩萨一</p>
<p>二十声便诵。后观音势至赞)</p>
<p>观世音赞(依观世音经通一切处诵得)</p>
<p>众生被困厄　　无量苦逼身　　观音妙智力</p>
<p>能救世间苦(乃至)　　诤讼经官处怖畏军阵中</p>
<p>念彼观音力　　众怨悉退散　　妙音观世音</p>
<p>梵音海潮音　　胜彼世间音　　是故须常念</p>
<p>念念勿生疑　　观世音净圣　　于苦恼死厄</p>
<p>能为作依怗　　具一切功德　　慈眼视众生</p>
<p>福聚海无量　　是故应顶礼　　(诵此赞了即念大势至一二十</p>
<p>声即诵)</p>
<p>大势至菩萨赞(上念了即诵依无量寿观经)</p>
<p>大势至菩萨　　神通自在与观音等无差</p>
<p>观音势至二大士　　常侍弥陀佛左右</p>
<p>观音顶戴弥陀佛　　势至冠中有宝瓶</p>
<p>瓶内光明甚无量　　常放照曜苦众生</p>
<p>慈悲喜舍常接物　　诸有所作不唐捐</p>
<p>故我遥顶礼</p>
<p>出家乐赞(依出家功德经通一切处诵)</p>
<p>出家乐　　出家乐　　无始起　　乐诸著</p>
<p>今生值善割亲缘　　顿舍尘情断众恶(断众恶)</p>
<p>发身心　　依圣学　　除于结使下金刀</p>
<p>落发披衣餐宝药(餐宝药)　　怀法喜　　加踊跃</p>
<p>谁其长夜睡重昏　　此日清身忻大觉(忻大觉)</p>
<p>出家乐　　出家乐　　一切事　　不相忓</p>
<p>年登二十逢和上　　敬受尸罗遇净坛(遇净坛)</p>
<p>修定慧　　证非难　　悟若琉璃明内外</p>
<p>妙喻莲花恣总看(恣物看)　　称释子　　法门宽</p>
<p>出入往来无碍道　　解脱逍遥证涅槃(证涅槃)</p>
<p>归去来　　宝门开　　正见弥陀升宝座</p>
<p>菩萨散花称善哉(称善哉)　　宝林看　　百花香</p>
<p>水鸟树林念五会　　哀婉慈声赞法王(赞法王)</p>
<p>共命鸟对鸳鸯　　鹦鹉频伽说妙法</p>
<p>恒叹众生住苦方(住苦方)</p>
<p>归去来　　离娑婆　　常在如来听妙法</p>
<p>指授西方是释迦(是释迦)</p>
<p>归去来　　见弥陀　　今在西方现说法</p>
<p>拔脱众生出爱河(出爱河)</p>
<p>归去来　　上金台　　势至观音来引路</p>
<p>百法明门应自开(应自开)</p>
<p>净土乐赞(依称赞净土经亦通一切处诵)</p>
<p>净土乐净土乐　　净土不思议　　净土乐</p>
<p>弥陀住在宝城楼(净土乐)　　倾心念念向西方(净土乐)</p>
<p>到彼三明八解脱(净土乐)　　长辞浊土更何忧(净土乐)</p>
<p>净土乐净土乐　　净土不思议　　净土乐</p>
<p>宝楼宝阁宝金擎(净土乐)　　池水金沙映底清(净土乐)</p>
<p>法曲时时常供养(净土乐)　　莲花会里说无生(净土乐)</p>
<p>净土乐净土乐　　净土不思议　　净土乐</p>
<p>宝台宝阁宝真珠(净土乐)　　宝体端严金色躯(净土乐)</p>
<p>菩萨化生奏玉调(净土乐)　　微风五会演真如(净土乐)</p>
<p>净土乐净土乐　　净土不思议　　净土乐</p>
<p>流水波澜绕宝台(净土乐)　　宝殿光辉玉户开(净土乐)</p>
<p>慈主远闻三界子(净土乐)　　总须发愿往生来(净土乐)</p>
<p>净土乐净土乐　　西方净土甚快乐　　净土乐</p>
<p>(此后渐急诵)</p>
<p>弥陀身量广无涯(净土乐)　　面似檀金优钵花(净土乐)</p>
<p>目若青莲四大海(净土乐)　　圆光化佛喻恒沙(净土乐)</p>
<p>净土乐净土乐　　西方净土甚快乐　　净土乐</p>
<p>弥陀本愿大慈悲(净土乐)　　此地愚人不觉知(净土乐)</p>
<p>九品莲开相引接(净土乐)　　虑恐众生出世迟(净土乐)</p>
<p>净土乐净土乐　　西方净土甚快乐　　净土乐</p>
<p>弥陀春树觉花开(净土乐)　　功德池中坐宝台(净土乐)</p>
<p>三昧亭前求解脱(净土乐)　　摩尼殿上礼如来(净土乐)</p>
<p>净土乐净土乐　　西方净土甚快乐　　净土乐</p>
<p>西方异鸟数无穷(净土乐)　　白鹤孔雀及迦陵(净土乐)</p>
<p>鹦鹉频伽说妙法(净土乐)　　声中演出大乘宗(净土乐)</p>
<p>净土乐净土乐　　西方净土甚快乐　　净土乐</p>
<p>如来尊号甚分明(净土乐)　　十方世界普流行(净土乐)</p>
<p>但有称名皆得往(净土乐)　　观音势至自来迎(净土乐)</p>
<p>净土乐净土乐　　西方净土甚快乐　　净土乐</p>
<p>弥陀徒众普慈心(净土乐)　　怜愍众生至意深(净土乐)</p>
<p>水鸟树林说妙法(净土乐)　　何况如来微妙音(净土乐)</p>
<p>净土乐净土乐　　西方净土甚快乐　　净土乐</p>
<p>如来本愿特超殊(净土乐)　　慈悲方便引凡愚(净土乐)</p>
<p>不问众生皆度脱(净土乐)　　称名即得罪消除(净土乐)</p>
<p>净土乐净土乐　　西方净土甚快乐　　净土乐</p>
<p>弥陀瑞坐宝金楼(净土乐)　　恒沙菩四边游(净土乐)</p>
<p>九类蒙光说妙法(净土乐)　　闻者悟解永无忧(净土乐)</p>
<p>净土乐净土乐　　西方净土甚快乐　　净土乐</p>
<p>西方净土离嚣尘(净土乐)　　众生到即断贪嗔(净土乐)</p>
<p>总是善人菩萨众(净土乐)　　亦无恶趣反怨亲(净土乐)</p>
<p>净土乐净土乐　　西方净土甚快乐　　净土乐</p>
<p>花幢八面挂金铃(净土乐)　　上下和音出妙声(净土乐)</p>
<p>闻者皆言称快乐(净土乐)　　长劫不闻诸苦名(净土乐)</p>
<p>净土乐净土乐　　西方净土甚快乐　　净土乐</p>
<p>凡夫若得到西方(净土乐)　　旷劫恒沙罪灭亡(净土乐)</p>
<p>具六神通得自在(净土乐)　　永除老病离无常(净土乐)</p>
<p>净土乐净土乐　　西方净土甚快乐　　净土乐</p>
<p>西方净土离胞胎(净土乐)　　众生到即出莲台(净土乐)</p>
<p>上品寻光升宝座(净土乐)　　下生障尽始花开(净土乐)</p>
<p>净土乐净土乐　　西方净土甚快乐　　净土乐</p>
<p>西方净土七重栏(净土乐)　　七宝庄严数百般(净土乐)</p>
<p>琉璃作地黄金色(净土乐)　　诸台楼阁与天连(净土乐)</p>
<p>净土乐净土乐　　西方净土甚快乐　　净土乐</p>
<p>西方净土十方希(净土乐)　　努力专求莫致疑(净土乐)</p>
<p>上品即证无生忍(净土乐)　　下生障尽出泥黎(净土乐)</p>
<p>净土乐净土乐　　西方净土甚快乐　　净土乐</p>
<p>西方净土更无过(净土乐)　　阎浮极苦罪人多(净土乐)</p>
<p>欲得今生出三界(净土乐)　　惟须至意念弥陀(净土乐)</p>
<p>净土乐净土乐　　西方净土甚快乐　　净土乐</p>
<p>请观世音菩萨赞(依瑜伽论)</p>
<p>迦摩那目佉　迦摩那母者娜(子也)　迦摩者那　迦摩那阿悉多　迦摩那佉　牟(平)祢(引)　迦摩那　迦摩那(上声引)　即念观世音菩萨(依大般若经通一切处诵)</p>
<p>六根赞(依大般若经通一切处诵)</p>
<p>我净乐我净乐　　照见心空了世间　　我净乐</p>
<p>观见眼根常清净(我净乐)　　色界元来本是空(我净乐)</p>
<p>色性本来无障碍(我净乐)　　无来无去是真宗(我净乐)</p>
<p>观见耳根常清净(我净乐)　　声界元来本是空(我净乐)</p>
<p>声性本来无障碍(我净乐)　　无来无去是真宗(我净乐)</p>
<p>观见鼻根常清净(我净乐)　　香界元来本是空(我净乐)</p>
<p>香性本来无障碍(我净乐)　　无来无去是真宗(我净乐)</p>
<p>观见舌根常清净(我净乐)　　味界元来本是空(我净乐)</p>
<p>味性本来无障碍(我净乐)　　无来无去是真宗(我净乐)</p>
<p>观见身根常清净(我净乐)　　色界元来本是空(我净乐)</p>
<p>色性本来无障碍(我净乐)　　无来无去是真宗(我净乐)</p>
<p>观见意根常清净(我净乐)　　法界元来本是空(我净乐)</p>
<p>法性本来无障碍(我净乐)</p>
<p>无来无去是真宗(我净乐)(此后渐急诵)</p>
<p>妄想眼根缘色转(努力)　　妄听界耳被声牵(难识)</p>
<p>妄嗅舌香常染味(努力)　　妄识身触意尘迁(难识)</p>
<p>难识努力急急断狐疑修福</p>
<p>妄想腾波常没溺(努力)　　烦恼猛焰镇烧然(难识)</p>
<p>上去慈尊迢递远(努力)　　西方望弥陀道路悬(难识)</p>
<p>难识努力急急断狐疑修福</p>
<p>唯有文殊大菩萨(努力)　　现今此地五台山(难识)</p>
<p>愍念众生沈苦海(努力)　　永劫波中驾法船(难识)</p>
<p>难识努力急急断狐疑修福</p>
<p>弥陀净土甚荣华(努力)　　宝池花开数杂花(难识)</p>
<p>欲得西方长寿乐(努力)　　并俗归真早出家(难识)</p>
<p>难识努力急急断狐疑修福</p>
<p>出家何以故迟迟(努力)　　辞奉耶娘悲复啼(难识)</p>
<p>咽苦吐甘恩爱重(努力)　　如今不忍苦分离(难识)</p>
<p>难识努力急急断狐疑修福</p>
<p>入道速分离(努力)　　纯莫守愚迷(难识)</p>
<p>出家即是报思爱(努力)　　儿能为救拔泥犁(难识)</p>
<p>难识努力急急断狐疑修福</p>
<p>耶娘莫悲啼(努力)　　儿今入道奉尊师(难识)</p>
<p>坐禅诵经常念佛(努力)　　会当证果得菩提(难识)</p>
<p>难识努力急急断狐疑修福</p>
<p>慈父门前唤(努力)　　三车与子期(难识)</p>
<p>速来归本国(努力)　　正值法门开(难识)</p>
<p>难识努力急急断狐疑修福</p>
<p>八德池中戏(努力)　　逍遥七宝台(难识)</p>
<p>千秋听妙法(努力)　　万劫不闻哀(难识)</p>
<p>难识努力急急断狐疑修福</p>
<p>诸佛在心头(努力)　　迷人向外求(难识)</p>
<p>内怀无价宝(努力)　　不识一生休(难识)</p>
<p>难识努力急急断狐疑修福</p>
<p>烦恼绳索牢(努力)　　利磨智慧刀(难识)</p>
<p>割断愚痴网(努力)　　逍遥上法桥(难识)</p>
<p>难识努力急急断狐疑修福</p>
<p>出家刚(努力)　　苦乐自须当(难识)</p>
<p>观身如泡影(努力)　　念念趣无常(难识)</p>
<p>难识努力急急断狐疑修福</p>
<p>地狱门前有何物(努力)　　牛头狱卒在傍边(难识)</p>
<p>手把铁叉叉入镬(努力)　　纵得人身受苦殃(难识)</p>
<p>难识努力急急断狐疑修福</p>
<p>归去来(努力)　　阎浮浊恶不堪停(难识)</p>
<p>欲得安身长受乐(努力)　　无过净土最为精(难识)</p>
<p>难识努力急急断狐疑修福</p>
<p>(众等诵观经诸赞念佛竟。即诵此琮法师导和上净土礼赞。诵礼赞竟。即诵后发愿文便散)</p>
<p>一切恭敬　至心归命礼西方阿弥陀佛</p>
<p>法藏因弥远　　极乐果还深</p>
<p>异珍参作地　　众宝间为林</p>
<p>花开希有色　　波扬实相音</p>
<p>何当蒙授手　　一遂往生心</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>浊世难还入　　净土愿逾深</p>
<p>金绳直界道　　珠网缦垂林</p>
<p>见色皆真色　　闻音悉法音</p>
<p>莫谓西方远　　唯须十念心</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>也闻严净国　　乘起至诚因</p>
<p>观日心初定　　想水念逾真</p>
<p>林宣上品法　　莲合下生人</p>
<p>既言同志友　　从余洗客尘</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>放光周远刹　　分化满遥空</p>
<p>花台三品异　　人天一类同</p>
<p>寻树流香水　　吹乐起清风</p>
<p>在兹心若净　　谁见有西东</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>回向渐为功　　西方路稍通</p>
<p>宝幢承厚地　　天香入远风</p>
<p>开花重布水　　覆网细分空</p>
<p>愿生何意切　　正为乐无穷</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>十劫道先成　　严界引群萌</p>
<p>金沙彻水照　　玉叶满枝明</p>
<p>鸟本珠中出　　人唯花上生</p>
<p>敢请西方圣　　早晚定相迎</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>净刹本来俦　　无数化城楼</p>
<p>四面垂铃匝　　六返散花周</p>
<p>树含香气动　　水带法声流</p>
<p>未曾闻苦事　　谁复辨春秋</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>欲选当生处　　西方最可归</p>
<p>间树开重阁　　满道布鲜衣</p>
<p>香饭随心至　　宝殿逐身飞</p>
<p>有缘皆得往　　只自去人稀</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>十方诸佛国　　尽是法王家</p>
<p>偏求有缘地　　冀得早无邪</p>
<p>八功如意水　　七宝自然花</p>
<p>于彼心能系　　当必往非余</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>净国无衰变　　一立古今然</p>
<p>光台千宝合　　音乐八风宣</p>
<p>池多说法鸟　　空满散花天</p>
<p>得生不衰退　　随意脱开莲</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>已成穷圣理　　真有遍空威</p>
<p>在西时现小　　俱是暂随机</p>
<p>叶珠相映饰　　沙水共澄晖</p>
<p>欲得无生果　　彼土必须依</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>道场一树迥　　德水八池深</p>
<p>往往分渠溜　　处处列行林</p>
<p>真珠变鸟色　　妙法满风音</p>
<p>自怜非上品　　空羡发诚心</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>五山毫独朗　　四海自恒分</p>
<p>地水俱为镜　　香花同作云</p>
<p>业深诚易往　　因浅宝难闻</p>
<p>必望除疑惑　　超然独不群</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>千轮明足下　　五道现光中</p>
<p>悲引恒无绝　　人归亦未穷</p>
<p>口宣犹在定　　心静更飞通</p>
<p>闻名皆愿往　　日发几花丛</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>慧力超无上　　身光备有缘</p>
<p>动摇诸宝国　　侍坐一金莲</p>
<p>鸟群非宝鸟　　天类岂真天</p>
<p>须知求妙乐　　会是戒香全</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>心带真慈满　　光含法界圆</p>
<p>无缘能摄物　　有想定非难</p>
<p>花随本心变　　宫移身自安</p>
<p>希闻出世境　　须共入禅观</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>远寿如来量　　遥音大士观</p>
<p>遍土花分映　　烈树盖重悬</p>
<p>闻香皆是食　　见食本为禅</p>
<p>生则无余想　　谁云非自然</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>恒明四海色　　高贮一瓶光</p>
<p>真珠和日月　　映地乃千光</p>
<p>闻声开旧习　　宝树镜他方</p>
<p>弦歌空里唱　　风树合宫商</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>光舒救毗舍　　空立引韦提</p>
<p>天来香盖捧　　人去宝衣赉</p>
<p>六时闻鸟合　　四寸践花低</p>
<p>相看无不正　　岂复有长迷</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>势至威光远　　观音悲意浓</p>
<p>大小今相类　　左右共成双</p>
<p>花飞日日雨　　珠悬处处幢</p>
<p>自嗟深有障　　所念未余从</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>印手从来宝　　分身随类同</p>
<p>心至慈光及　　人感宝池充</p>
<p>见树成三忍　　闻波得五通</p>
<p>若解真严净　　应观土亦空</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>欲与三昧道　　正观一经开</p>
<p>心中缘像入　　掌里见花来</p>
<p>天乐非同彼　　法服不须裁</p>
<p>勿言恒彼住　　有力定当回</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>普劝弘三福　　威令灭五烧</p>
<p>发心功已至　　系念罪便消</p>
<p>鸟化珠光转　　风妙乐声调</p>
<p>俱忻行道易　　宁愁圣果遥</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>坐花非一像　　圣众亦难量</p>
<p>莲花人独处　　波生法自扬</p>
<p>无灾由处静　　不退为用良</p>
<p>问彼前生辈　　来斯几劫强</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>圣所明门人　　天衣业地居</p>
<p>自觉乘通异　　即验受身虚</p>
<p>拔阴万里火　　光体一寻余</p>
<p>但能超火界　　足得在金渠</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>树非生死叶　　池无爱见波</p>
<p>旧会声闻少　　新来正士多</p>
<p>莲中胎化杂　　音内苦空和</p>
<p>五门能早建　　三界岂难过</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>珠色仍为水　　金光即是台</p>
<p>到时花自散　　随愿叶还开</p>
<p>游池更出没　　飞空互往来</p>
<p>真心能向彼　　有善并须回</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>六根常合道　　三涂永绝名</p>
<p>念须游方遍　　还时得忍成</p>
<p>地平无极广　　风长是处清</p>
<p>寄语有心辈　　共出一危城</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>洗心甘露水　　悦目妙花云</p>
<p>同生机易识　　等寿量难分</p>
<p>乐多无痴道　　声远不妨闻</p>
<p>如何贪五欲　　安然火自焚</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>台里天人现　　光中侍者看</p>
<p>悬空四宝阁　　临迥七重栏</p>
<p>疑多边地久　　德少上生难</p>
<p>且莫论余愿　　西望已心安</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>天亲回向日　　龙树往生年</p>
<p>乐次无为后　　心超有漏前</p>
<p>共沼花开杂　　隔殿细音连</p>
<p>欲叙庄严事　　妙绝不能宣</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>一土安恒胜　　万德寿偏存</p>
<p>聊兴四句善　　即叹十方尊</p>
<p>微沾慧海滴　　愿向智城门</p>
<p>回与苍生共　　先使出重惛</p>
<p>愿共诸众生往生安乐国</p>
<p>归西方赞</p>
<p>至心归命礼西方阿弥陀佛</p>
<p>归去来</p>
<p>娑婆不可停　　轮回无定止</p>
<p>长劫铁犁耕　　苦苦何能忍</p>
<p>三涂路上行　　不如专念佛</p>
<p>极乐悟无生</p>
<p>愿共诸众往生生安乐国</p>
<p>西方礼赞文</p>
<p>善导和上</p>
<p>一切恭敬　至心归命礼西方阿弥陀佛</p>
<p>欲知何处苦偏多　　惟有泥犁更莫过</p>
<p>罪人一入迳尘劫　　受苦从倾无奈何</p>
<p>渴饮融铜登剑树　　饥餐猛火渡灰河</p>
<p>愿离此苦生安乐　　求生净土见弥陀</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>普共道场敬三宝　　地狱寒心不忍闻</p>
<p>一堕此苦恒沙劫　　不知年岁永沉沦</p>
<p>遍身猛火钻心出　　五百铜狗竞来分</p>
<p>灰河一日千回度　　犹被拔舌绞刀轮</p>
<p>众生如何不念佛　　故故将身入苦门</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>思惟饿鬼实堪怜　　遍体由来猛焰然</p>
<p>两耳不闻浆水字　　一身唯有骨相连</p>
<p>值食将餐便作火　　临河欲饮见枯泉</p>
<p>愿离此苦生安乐　　长处西方坐宝莲</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>迷涂一配畜生身　　遥历多年受苦辛</p>
<p>严冬露地居寒雪　　盛夏当街卧闇尘</p>
<p>衣裳尽用皮毛覆　　饮食唯将水草珍</p>
<p>愿离此苦生安乐　　长处西方坐宝莲</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>人身虽复甚难求　　得已还生万种忧</p>
<p>始见红颜花欲茂　　俄然白发飒成秋</p>
<p>魂飞魄散身归冢　　命尽形消肉粪丘</p>
<p>如何不乐生安乐　　永座金台佛国游</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>五浊众生难共语　　十恶凡夫异种痴</p>
<p>贪爱眼前财色利　　不觉此身霜露危</p>
<p>无常杀鬼临头上　　忽被他将谁得知</p>
<p>不肯今时专念佛　　临终翻悔欲何为</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>大众欲作西方业　　有罪无罪自应知</p>
<p>闻身康强不修福　　临渴掘井水难期</p>
<p>旧日少年凶猛盛　　如今日发乱如丝</p>
<p>眼见死时归大地　　不修十善待何时</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>观彼弥陀极乐界　　广大宽平众宝成</p>
<p>四十八愿庄严起　　超诸佛刹最为精</p>
<p>本国他方大海众　　穷劫算数不知名</p>
<p>普劝归西同彼会　　恒沙三昧自然成</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>释迦慈心遍法界　　蠢动含识普昏怜</p>
<p>意欲化令俱解脱　　众生罪业共无缘</p>
<p>所以总教归净土　　弥陀宿昔有深因</p>
<p>非但娑婆人独往　　他方去者亦无边</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>上辈上行上根人　　求生净土断贪嗔</p>
<p>就行差别分三品　　五门相续助三因</p>
<p>一日七日专精进　　毕命乘台出六尘</p>
<p>庆哉难逢今得过　　永证无为法性身</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>中辈中行中根人　　一日斋戒处金莲</p>
<p>孝养父母教回向　　为说西方快乐国</p>
<p>佛与声闻众来取　　直到弥陀花座边</p>
<p>百宝花笼经七日　　三品莲开证小真</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>下辈下行下根人　　十恶五逆等贪嗔</p>
<p>四重偷僧谤正法　　未曾惭愧悔前愆</p>
<p>终时苦相皆云集　　地狱猛火罪人前</p>
<p>忽过往生善知识　　急劝专称彼佛名</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>弥陀摄化无厌足　　悲心常绕世间行</p>
<p>但有倾诚能念佛　　毫光直照目前明</p>
<p>十方世界微尘众　　同时命尽愿皆生</p>
<p>讣彼众生心乐欲　　分身遍布一时迎</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>菩萨道成皆为物　　众生未熟道成难</p>
<p>为待化缘兜率往　　时时向下谛心观</p>
<p>人年八万方成道　　三会逢缘证涅槃</p>
<p>且共回心生净土　　临时随意往来看</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>观彼弥陀与眷属　　久于曩劫植洪因</p>
<p>凡圣等皆同相好　　人天一种紫金身</p>
<p>宝树宝楼飞宝阁　　宝池宝地宝成莲</p>
<p>地及虚空贤圣满　　花中总是化生人</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>西方净土甚精华　　宝池宝岸宝金沙</p>
<p>天乐音声常遍满　　宝渠宝叶宝莲花</p>
<p>十二由旬皆正等　　宝罗宝网宝栏遮</p>
<p>德水分流寻宝树　　闻波睹乐证恬葩</p>
<p>寄语有缘同行者　　努力翻迷还本家</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>十方三世声闻众　　穷劫算数不能知</p>
<p>诸佛如来方便化　　咸令至果断贪废</p>
<p>指示西方安乐国　　闻名皆恨往生迟</p>
<p>解脱之人犹愿乐　　凡夫不去欲何为</p>
<p>愿共诸众生往生安乐国</p>
<p>至心归命礼西方阿弥陀佛</p>
<p>乐何谛乐事难思议　　无边菩萨为同学</p>
<p>性海如来尽是师　　渴闻般若绝思浆</p>
<p>念服无生即断饥　　一切庄严皆说法</p>
<p>无心领纳自然知　　七觉花池随意入</p>
<p>八辈凝神会一枝　　弥陀心水沐身顶</p>
<p>观音势至与衣披　　欻尔腾空游法界</p>
<p>须臾受记号无为　　如此逍遥快乐处</p>
<p>人今不去待何时</p>
<p>愿共诸众生往生安乐国</p>
<p>归西方赞</p>
<p>至心归命礼西方阿弥陀佛　归去来</p>
<p>谁能恶道受轮回　　旷劫已来流浪久</p>
<p>今日相将归去来　　借间家乡何处是</p>
<p>极乐池中七宝台</p>
<p>愿共诸众生往生安乐国</p>
<p>第九化生利物门　(此门但明生净土当来证圣果已。化生利物意。不应诵今之法事礼赞竟。且须诵后第十门中天台回向发愿文。应知)</p>
<p>前之八门是因。此第九门是果。犹前修因必招其果。为修因时。不惜身命。勇猛精进。念佛诵经。称赞大乘。愿生净土。临终一念。彼佛来迎。刹那之间。往生彼国。到彼国已。具六神通。即悟无生。而神游自在随根广运。化导群情。皆令疾证菩提。咸归解脱者耳。即是化生门竟</p>
<p>第十回向发愿门　行人既此世界。当来修行作佛事竟。所有一念善根。不唯自利。皆等法界。愿共有之。回向菩提正真觉道。先标此意。念诵礼赞了。即诵天台回向。发愿云　向来念诵无量胜因。散沾法界。同得上品往生阿弥陀佛国。到彼国已。获六神通。游历十方。奉事诸佛。常闻无上大乘正法。修行普贤无量行愿福慧资粮。疾得圆满速成无上正等菩提。法界怨亲。同斯愿海。至心发愿已。归命顶礼西方阿弥陀佛(即唱随意便散)</p>
<p>上来十段不同。总明一期净土五会念佛经赞法事观行仪竟。幸诸道者。见而详之。发菩提心。深厌生死。当观无常。念念不住。速起速灭。甚可怖畏。故净名曰。诸人者。是身无常无强无力无坚。速朽之法。是身如聚沫。不可撮磨。是身如泡不得久立。是身如浮云。须臾变灭。是身如电。念念不住。是身如草木瓦砾。是身不净。秽恶充满。是身为虚伪。虽假以澡浴衣食毕归磨灭。是身为灾百一病恼。是身如丘井为老所逼。是身无定。为要当死。无常经云。生者皆归死。容颜尽变衰。强力病所侵。无能免斯者。假使妙高山。劫尽皆散坏。大海深无底。亦复皆枯竭。大地及日月。时至皆归尽。未曾有一事不被无常吝。诸人者。是身既有如是众多不善无利。何有智者。岂不厌焉。唯有依此净土念佛教门。即能永离轮回。长辞五浊。幸有缘者努力依行。毕命为期。同生净国</p>
<p>普劝现在未来诸众等。上都南岳念诵音旨虽有稍殊。而根本体同不离念佛皆归净土。同见弥陀。更无别耳。但随根逐时。化物以多方便。而接引之。非向声中有别异意。但据经文。作观念佛。或定或散。或高声兼默念。但随众生心。称念佛名者。尽得生净土。成佛皆归。一一亦不可得。无得无不得。是名中道观。譬如一树有多枝叶。形状虽殊。不离一根而出故。华严经。众生形相各不同。行业音声亦无量。如是一切皆能现海印三昧威神力故。演微妙净法音。供养一切诸如来。既音声无量。何妨五会念佛诵经种种音声。皆为令诸众生同生净土。同得成佛。更有何别。众等必须如是圆见修觉。慎勿互生毁谤。见有是非。若各互见是非。即当自灭佛法。命终必堕阿鼻。何由得生净土。一切念佛之人。相见须如父母兄弟姊妹至亲无别。深生欢喜。各庆不久。即当成佛。勿怀彼此之心。何以故。导和尚云。亲中之亲。无过念佛之人。和尚赞云。同行相亲相策励。毕命为期到佛前。若作是心。千即千生。万即万生。尽此一形。何处不超三界。愿熟思之。慎而诫之。勿见互生毁谤耳。法照自惟。垢障深重。多劫沉沦。有少微因。遇斯净教。悲喜交集。庆跃于怀。信自己身。与念佛众。尽此残生。定超苦海。舍最后凡身。得无上圣智。生死永断。更有何忧。普劝未来一切四众。但依此行。尽此一形。若不生彼国。疾成佛者。法照即愿。舌根堕落。遍体生疮。代为诸子。长处阿鼻。受苦无穷。誓捋此身以为念佛保证。今得斯法。欲报佛恩。遂辄搜约诸经。述斯法事。称赞念佛净土教门。普愿速出爱河。俱登不退者矣</p>
<p>深劝诸行人等。若写此法事仪之时。皆须护净好纸真书。依经抄写。如法装潢。不得粗纸草书。此并是灭佛法之相。障生净土。永劫沉沦。切须诫慎。何以故。此中有弥陀观经不应轻慢。应知此患愿勿为之。即福利无边。皆沾上品矣</p>
<p>智者当知。此五会念佛诵经法事观门。实非自意。比常秘密而不述之。今恐后世生疑。堕于恶道。圣教明说除同行。深信为利益故。如是之人乃可为说。为愍此故。今略明之。照以永泰二年四月十五日。于南岳弥陀台。广发弘愿。唯为菩提。为诸众生。更无所求。尽此一形。每夏九旬。常入般舟念佛道场。其夏以为初首。既发愿竟。即入道场。勇猛虔诚。至第二七日夜。独在此台东北道场内。其夜三更。自作念言。只今现有十方诸佛净妙国土诸菩萨众。常闻无上甚深妙法。具大神通。度无量众。而我不预斯事。莫不由我恶业罪障深重。不入圣流。不能广度无边众生。甚自伤叹。作是念时。不觉悲泪。哀声念佛。正念佛时。有一境界。忽不见道场屋舍。唯见五色光明云台。弥满法界。忽见一道金桥。从自面前。彻至西方极乐世界。须臾即至阿弥陀佛所。头面作礼阿弥陀佛所。头面作礼。阿弥陀佛欢喜微笑。告法照言。我知汝心实欲至为利乐有情。无一自利。善哉善哉。能发斯愿。我有妙法。无价珍宝。今付嘱汝。今将此法宝。于阎浮提。广行流布。普利天人无量众生。遇斯法宝。皆得解脱。法照白佛言。有何妙法。唯愿说之。唯愿说之。佛言。有一无价梵音五会念佛法门。正兴彼浊恶世。今时末法一切众生。机感相应。闻汝暂念。皆悉发心。如是无量寿经。说宝树五音声。即斯五会佛声是。以是因缘。便能称念佛名。报尽定生我国。汝等未来一切贫苦众生。遇斯五会念佛无价宝珠。贫苦皆除。亦如病得药。如渴得浆。如饥得食。如裸得衣。如闇遇明。如过海得船。如遇宝藏必获安乐。何以故。彼诸众生。遇斯法宝。便能念佛。即此一生。定超苦海。登不退转。速具六波罗蜜一切种智。疾得成佛。受胜快乐。亦复如是。言讫。彼佛国界。佛菩萨众。水鸟树林。皆悉五会念佛诵经。法照粗记少分。而白佛言。今蒙世尊加被。付嘱此法。若有疑心。不依行者。永劫沉沦。不生净土。若依行之已后。未审一切众生见闻之者。发菩提心。念佛名号不。入深禅定不。疾证菩提不。有大利益不。阿弥陀佛言。汝但依此五会念佛诵经之时。我此国土水鸟树林。诸菩萨众。无量音乐。于虚空中。一时俱和念佛之声。令于一切之处人非人等。亦不劳汝。一一亲自化之。但见闻者无不发心欢喜信受而便念佛。至命终时。我来迎接。决定有大利益。已后应知。言讫忽然还见自身。而在道场。睹斯境界。悲喜勇跃。依教念佛。自尔已来。迄至于今。果如先说。疑网悉除。愿此世当来。常于恶世。以斯妙法。广度众生。咸登极乐。速得成佛。幸诸有缘。见闻之者。勿怀疑谤。必堕泥犁</p>
<p>问曰。如前念佛法事。圣有明文。信矣。今此土像末凡夫。见佛之人。教在何证。答曰。自下当为广引圣教。以明斯旨。即疑细必除故。观经云。佛告阿难。及韦提希。谛听谛听。善思念之。如来今者教韦提希及未来世一切众生。为烦恼贼之所苦者。说清净业。善哉韦提希。快问此事。阿难。汝当受持广为多众宣说。佛语。如来今者教韦提希。及未来世一切众生。观于西方极乐世界。以佛力故。当得见彼清净国土。如执明镜自见面像。乃至佛告韦提希。汝是凡夫。心想羸劣。未得天眼。不能远观诸佛如来。有异方便。令汝得见。又云。有忆想者。必得成就。又华严经。念佛三昧必见佛。命终之后生佛前。又贤护经云。尔时贤护白佛言。我今欲得咨问心所疑。不审听不。佛言。恣汝所问</p>
<p>尔时贤护白佛言。云何住此佛刹　遍见十方诸佛。听闻正法。非但未得六通。亦未得五通。亦未舍此世界身。亦未生彼诸佛国。唯住此土。见余世界诸佛。悉闻宣说正法。一切听受。如说修行。得大功德也。尔时世尊告贤护言。今有菩萨。思惟诸佛现前三昧。若有修习如是三昧。当得成就诸功德。贤护白佛言。世尊。唯愿说此菩萨现前三昧。令此世间天人。利益安乐。佛言。贤护。成就此三昧者。诸佛皆现在前。其心不舍。胜上智慧。度脱众生。承事供给诸善知识。起诸佛想。贤护云。何为思惟诸佛现前三昧。佛言。若有比丘比丘尼优婆塞优婆夷。清净持戒。独处空闲思惟。阿弥陀如来。今在西方。去此百千亿佛国。有世界。名曰安乐。今现在说法。是人观察。了了分明。见阿弥陀佛。譬如梦中见种种事。是人悟已。念所梦见。为他广说。贤护。善男子善女人。端坐专心。想彼阿弥陀如来相好威仪。如是大众说法。一心不乱。或一日一夜。或七日七夜。如先所闻具足之。是人必见阿弥陀如来。贤护如人远行。梦见本家。不知为昼为。不知为内为外。是人尔时所有眼根墙壁山石。乃至幽闇不为碍也</p>
<p>贤护三昧心无障碍。亦复如是。但在此世界中。积念薰修。久观明利。故得见彼阿弥陀佛在菩萨会中。或见自身在彼听法。闻已忆持。或时礼拜供养彼阿弥陀佛。是人出观已。如所见闻。为他广说</p>
<p>贤护。彼善男子善女人。欲思惟诸佛现前三昧。于此世界中暂得闻彼阿弥陀名号。而心不乱。分明睹见阿弥陀佛。是为成就诸佛现前三昧。得见佛故。即问阿弥陀佛言。成就何法。得生此国。弥陀佛言。若人求生者。心常正念阿弥陀佛。便得生也</p>
<p>贤护菩萨复白阿弥陀佛言。云何念佛。弥陀佛告言。汝欲正念佛者。当念阿弥陀佛有三十二相。八十随形好。身真金色。放大光明。坐莲华座。众中说一切法本来不坏。是名正念诸佛现前三昧也</p>
<p>贤护。若在家出家人。若从他闻。至心欲见。念念不乱。即见彼佛纯金色。贤护。彼佛无来无去。唯心所作还见自心。若成就诸佛现前三昧者。欲见随念即见。何以故。有三因缘。一者缘此念佛三昧。二者缘彼佛愿力加持。三者善根纯熟。具三因缘故。即见彼佛。不用多功。见已欢喜</p>
<p>尔时贤护白佛言。我等于如来灭后后五百岁。末法沙门颠倒时。正法欲灭时。诽谤正法时。破坏正法持戒损减时。破戒增长时。正法损减时。非法增长时　众生邪见时。能于如来所说妙三昧。界惟义理。为他广说。心不知足。是故我闻佛说。未来世中。正法坏灭。悲哀泣泪。而白佛言。能于如来所说受持者。我皆摄护。令得增长</p>
<p>尔时世尊。即便微笑。放金色光。遍照十方诸佛国土。还至佛所。右绕三周。从顶上入。大众欢喜</p>
<p>又禅秘要经说。尔时佛会中有禅难提比丘。而白佛言。如来今者。现在世间。利安一切。佛灭度后。诸四部众。有业障多者。若正念时。境界不得现前。如是烦恼及一切罪犯。于小罪乃至重罪杀生邪见之罪。欲忏悔者。当云何除灭是罪。说此语已。太山崩。五体投地。顶礼佛足。唯愿为我解说。为未来生众。恒得正念。不离贤圣。尔时世尊由如慈父慰喻其子告言。善男子。汝行慈。为未来众生。问除罪法。善哉谛听。当为汝说。佛告禅难提。及敕阿难。汝等教未来众生罪障业多者。为除罪故。教令念佛。以念佛故。初见一佛。乃至十佛。见佛已心转明利。三十二相。皆使明了。又佛告禅难提。及敕阿难。佛灭度后。诸四部众。欲忏悔者。欲灭罪者。佛虽不在。教正念观像者。诸恶罪障。速得清净。观此像已。又教观像齐中请放一光。其光金色。分作五枝。一光照左。一光照右。一光照前。一光照后。一光照上。如是五光。光光之上。皆有佛。佛佛相次。满虚空中。见此相时。极使明了。佛告难提。此名观佛三昧。亦名念佛定。亦名除罪业。亦名救破戒者。佛告阿难。汝好持是观佛三昧灌顶之法。为未来世众生。当广分别。在于密处。使心不散。如前观佛</p>
<p>又如涅槃经说。佛言。善男子。善女人。能如是念佛者。若行住坐卧。若昼若夜。若明若闇。常得见佛。圣教既有明文。只说今时像末已后。浊恶世中五苦众生。罪根深者。唯念佛力。即能除得罪根。必离忧恼。生死永断若不念佛。何以得见阿弥陀佛极乐世界。无量寿经及诸部方等。明此方他方诸菩萨众生彼国者。如驶雨下。不知其数。且菩萨位阶圣果。尚念佛名。愿生净土。亲奉弥陀。况诸具缚凡夫。烦恼一毫未能断得。若不乐乘佛愿力。自力尽未来际。沉沦恶趣。岂有出期。何得见佛。自佛灭后。龙树天亲亦修念佛三昧。皆著赞颂并往净方。又佛法东流。晋时有庐山远大师。与诸硕德及谢灵运。刘遗民。一百二十三人。结誓于庐山。修念佛三昧。皆见西方极乐世界。又梁时有并州玄中寺昙峦法师。亦修念佛三昧。至陈随。庐山珍禅师。天台智者大师。长安诸大德。睿法师。乃至今时唐朝一百年前。西京善导和上。并州文水县玄中寺道绰和上。慈愍三藏等。数百高僧。般舟方等。岁岁常行。十六妙观。分时系习。咸睹西方灵相极乐世界众宝国土。难以具陈。圣教记传。并有明文。岂虚构也。如此光德。岂非凡夫修念佛三昧。得见彼极乐世界。故观经云。以见佛故。名念佛三昧。既有斯教。许佛灭后。苦恼众生。但修念佛三昧者。皆见彼佛何妨。法照。今时道俗及未来一切众生。修此念佛三昧。宁容不得见佛。斯有错。何但依教修行。即名正观。普告未来一切道俗众等。及十方法界众生。与此净土五会念佛教门有缘。修行念佛三昧。学此净土法事者。及修一切佛法。作大佛事。除为名利。造诸恶法。若至求菩提。为度众生者。法照。生净土已。誓来示为同类同学伴侣。常当守护此人。正修学时。若有诸魔鬼神及诸恶人水火毒药如是诸难。来恼行人。行人但于尔时。至心称念。法照。名字一声多声。应念即至诸行人所。而为外护立有微感。令彼诸恶应时散灭。发菩提心。称念</p>
<p>佛名。同归净土。证不退转。速得成佛。尽未来际。无有休息。誓当守护一切佛法。及此五会念佛净土。速疾要门令不断绝。愿承此速入真如无相海中。具一切智。此愿如虚空。普遍于一切。不得是愿者。誓不成佛道。若发此愿虚愿。身便红烂。命终堕地狱。不生于净土。应名</p>
<p>净土五会念佛诵经观行仪卷中</p>
<p>净土五会念佛诵经观行仪卷下</p>
<p>南岳沙门法照撰</p>
<p>此下一卷赞。从第八赞佛得益门分出。众等尽须用第三会念佛和之。其赞文行人总须诵取。令使精熟切不得临时执本读之。亦通大会作法事诵之。若非大会日。余一切处。诵赞念佛。和之并得。广略必须知时。应知</p>
<p>依无量寿观经赞(二十八偈)</p>
<p>释法照述</p>
<p>释迦住在灵鹫山(阿弥陀佛)</p>
<p>为化娑婆出世间(阿弥陀佛。后须有阿弥陀佛。阿弥陀佛)</p>
<p>菩萨声闻无量众(阿弥陀佛)</p>
<p>初欲闻经意未闲(南无弥陀佛)</p>
<p>阿阇太子在王城(准前和)</p>
<p>兴逆徒囚父母形(已后赞诸依前第三会念佛和之)</p>
<p>韦提悲泣归依佛　　求愿不闻诸苦名</p>
<p>深心不乐阎浮界　　实为多诸鬼畜生</p>
<p>唯愿慈悲力指授　　他方净土誓经行</p>
<p>释迦如来知彼念　　须臾没在至王宫</p>
<p>乃放眉间金色照　　韦提障尽睹真容</p>
<p>诸余净刹虽无量　　白佛唯生极乐中</p>
<p>愿见弥陀疾授记　　刹那便证六神通</p>
<p>世尊微笑生欢喜　　口中即施五神光</p>
<p>其光遂照娑罗顶　　随机证果亦何妨</p>
<p>佛告韦提汝知不　　弥陀去此亦非遥</p>
<p>促当勤修三福行　　临终迎子上金楼</p>
<p>亦为未来诸大众　　五浊凡夫至恶人</p>
<p>促使回心观彼国　　能令净业断贪嗔</p>
<p>于是韦提更有疑　　如来令说汝应知</p>
<p>据汝凡夫实未得　　为承诸佛大慈悲</p>
<p>既闻说已生欢喜　　复为今时五苦人</p>
<p>云何当见弥陀界　　相好光明微妙身</p>
<p>世尊为说初观日　　竟令注想向西方</p>
<p>智者必须依此观　　旷劫尘沙罪灭亡</p>
<p>罪灭身心必清净　　次应想水易成冰</p>
<p>须臾便见琉璃池　　黄金界道以为绳</p>
<p>宝池澄澄千仞深　　明珠间错是黄金</p>
<p>花雨纷纷随处下　　能入道者发真心</p>
<p>琼林宝树七重光　　行处垂珠异色光</p>
<p>光中无数摩尼殿　　诸天童子散花香</p>
<p>极乐城中七宝地　　莲花光色不思议</p>
<p>花开总是摩尼水　　唯叹娑婆去者稀</p>
<p>琼林宝开紫金光　　赫奕莲辉照十方</p>
<p>白玉池边闻妙法　　莲花叶里更飞香</p>
<p>弥陀无数宝城楼　　恒沙菩萨四边游</p>
<p>各各持花供养佛　　尘劳永断更何忧</p>
<p>碧玉楼中花坐开　　黄金作叶宝为台</p>
<p>摩尼幢上真珠网　　庄严至意为如来</p>
<p>宝像琉璃内外明　　六通如意觉自轻</p>
<p>心须子细勤观想　　想成便即悟无生</p>
<p>弥陀光光广无边　　普照群生度存缘</p>
<p>促有须心能念佛　　当来决定离人天</p>
<p>观音补处不思议　　无边世界现希奇</p>
<p>假令念者皆生乐　　顶戴弥陀尊重时</p>
<p>势至菩萨甚难量　　雄雄猛利广无方</p>
<p>顶上宝瓶光显照　　幽途永得离无常</p>
<p>观身自见往生时　　莲花宝座不经迟</p>
<p>水鸟树林皆说法　　弥陀迎接更无疑</p>
<p>如来神变不思议　　大小随缘感赴机</p>
<p>众等须心勤念佛　　宝池宝内正无为</p>
<p>行业精诚须转高　　上品之人称姓豪</p>
<p>百法门中欢喜地　　金刚妙定自坚牢</p>
<p>念佛之人须至诚　　弥陀决定自亲迎</p>
<p>到彼花开蒙授记　　登时开法悟无生</p>
<p>十恶五逆至愚人　　永劫沉沦在六尘</p>
<p>一念称得弥陀号　　至彼还同法性身</p>
<p>世尊说已向耆山　　阿难闻教广宣传</p>
<p>大众倾心皆顶戴　　还将此法利人天</p>
<p>依阿弥陀经赞(十六偈)</p>
<p>释法照(和准前定)</p>
<p>释迦悲智广无边　　先开净教利人天</p>
<p>菩萨声闻无量众　　其时听在给孤园</p>
<p>初告声闻舍利子　　吾今欲说汝应听</p>
<p>去此西方十万亿　　弥陀宝国紫金形</p>
<p>其国众生极妙乐　　永劫不闻诸苦名</p>
<p>劝汝当今称彼佛　　须臾即至宝莲城</p>
<p>琼林宝树七重栏　　众等当须审谛观</p>
<p>珠网层层千万亿　　能令见者得心安</p>
<p>弥陀净刹不思议　　处处渠流七宝池</p>
<p>池中总是摩尼水　　昼夜花开无尽时</p>
<p>四岸琉璃碧玉成　　香风拂体觉身轻</p>
<p>宝阁楼台千万亿　　无边菩萨尽经行</p>
<p>心心稽首法王家　　专想弥陀发道芽</p>
<p>碧玉楼中闻妙法　　黄金地上散天花</p>
<p>衣裓持花十万亿　　圣众尘沙受供同</p>
<p>一念还归极乐国　　永绝胞胎证六通</p>
<p>净国弥陀宝鸟音　　闻者皆生念佛心</p>
<p>此鸟宝非三恶趣　　为令宣演法幽深</p>
<p>香风时动宝林鸣　　处处唯闻念佛声</p>
<p>声中皆说无边法　　能令听者证无生</p>
<p>弥陀寿量岂能知　　国中人众亦如斯</p>
<p>到彼皆同趺致位　　永超生死证无为</p>
<p>善根福少理难容　　七日须成净土功</p>
<p>念念倾心于彼国　　刹那便即坐莲宫</p>
<p>弥陀愿力不思议　　庄严净土甚希奇</p>
<p>六方诸佛同时赞　　意令诸子断孤疑</p>
<p>人命无常如刹那　　永劫沉沦恶趣多</p>
<p>急急须专念彼佛　　共汝相将出爱河</p>
<p>诸佛同心叹释迦　　能于苦海度人多</p>
<p>一一总令专念佛　　生生常得见弥陀</p>
<p>如来说已阿难宣　　普化群生被有缘</p>
<p>众等须心须顶戴　　弘斯净教广流传</p>
<p>叹散花供养赞</p>
<p>释神英</p>
<p>昔有仙人名善惠　　一时买得五茎花</p>
<p>持将供养定光佛　　因花果号释迦尊</p>
<p>诸经皆说妙伽他　　散花供养福田名</p>
<p>但以一花散一佛　　因花尽得见弥陀</p>
<p>今时智者见经文　　佛说花为成佛因</p>
<p>便即散花供养佛　　仍将花度有缘人</p>
<p>纷纷正见散花时　　片片青运空里飞</p>
<p>一一争前将手棒　　人人收得裓盛归</p>
<p>空中片片雨天花　　散著人人发道芽</p>
<p>但使勤勤花供养　　福田一一遍恒沙</p>
<p>花飞飒飒遍虚空　　翠叶翩翩满界中</p>
<p>浙沥如马和云下　　缤纷送子入莲宫</p>
<p>莲花郁郁甚宽平　　花上群群菩萨行</p>
<p>时时散花供养佛　　往往宣扬五会声</p>
<p>般般圣众裓盛花　　人人历供遍恒沙</p>
<p>一一食时还本国　　行行不离世尊家</p>
<p>时时天雨万般花　　处处皆能发道芽</p>
<p>一一持将奉诸佛　　朝朝恒在法王家</p>
<p>百宝鲜花队队飞　　空中赞叹不思议</p>
<p>若有众生能厌者　　当来决定澄无为</p>
<p>金刚台上说真宗　　西方菩萨尽皆同</p>
<p>散花供养无休息　　皆生花上具神通</p>
<p>氛氛香气转绵绵　　花去花来花更鲜</p>
<p>清旦常持外国献　　食时还到世尊前</p>
<p>净土五会赞(通一切处诵)</p>
<p>释法照</p>
<p>第一会时除乱意　　第二高声遍有缘</p>
<p>第三响飏能哀雅　　第四和鸣真可怜</p>
<p>第五震动天魔散　　能令念者入深禅</p>
<p>五会声中十种利　　为令学者用心坚</p>
<p>妙音五会摩尼宝　　能雨无边圣法财</p>
<p>智者必须依此学　　临终一念坐莲台</p>
<p>寄语现前诸大众　　五会念佛利无穷</p>
<p>今日道场同行者　　相将定取坐莲宫</p>
<p>五会圣教是真宗　　定舍娑婆出苦笼</p>
<p>众等发心回愿往　　西方世界获神通</p>
<p>宝树森森是翠林　　微风五会演清音</p>
<p>花雨六时随处下　　见闻之者发真心</p>
<p>众等今时发信心　　听说弥陀五会音</p>
<p>专求不妄称名字　　迎将极乐坐化林</p>
<p>五会合响赞池城　　楼台郁郁映云青</p>
<p>琉璃七宝金绳界　　处处唯闻念佛声</p>
<p>弥陀五会是舟船　　永劫常于苦海传</p>
<p>但使闻声皆解脱　　定超生死离人天</p>
<p>极乐五会赞</p>
<p>宝偈分明化有情　　观经妙赞定中成</p>
<p>五会阎浮流布广　　相期极乐悟无生</p>
<p>弥陀宝赞实堪传　　恒为众生作法船</p>
<p>五会佛声闻解脱　　一时尽得坐金莲</p>
<p>西方五会遍娑婆　　意在众生念佛多</p>
<p>宝国华开千万亿　　闻名去者几恒河</p>
<p>千般伎乐绕金台　　百宝莲花出水开</p>
<p>五会声声须急念　　临终一一尽迎来</p>
<p>无边化佛紫金身　　守护流传五会人</p>
<p>念念弥陀心不退　　翩翩宝坐自相亲</p>
<p>叹五会妙音赞</p>
<p>弥陀五会响雄雄　　智者传来五浊中</p>
<p>五苦闻声皆得乐　　乘斯五会入莲宫</p>
<p>智者慈悲开五会　　五会意将除五烧</p>
<p>五烧既因五会灭　　皆乘五会出尘劳</p>
<p>雄雄五会响清深　　隐隐雷声写妙音</p>
<p>圣众相将同赞叹　　但是人闻皆发心</p>
<p>西方微妙五音声　　将来五浊救众生</p>
<p>五取闻名皆解脱　　五会引到宝莲城</p>
<p>泠泠五会出衡山　　隐隐如今遍五天</p>
<p>五众咸言将利乐　　末法仍留五百年</p>
<p>弥陀五会贯人心　　哀怨慈声屈曲深</p>
<p>无量寿经如此音　　宝水长流演妙音</p>
<p>五会响飏出云霞　　清音寥亮满恒沙</p>
<p>朝朝暮暮常能念　　世世生生在佛家</p>
<p>香风飒起触人身　　吹将五会荡贪嗔</p>
<p>五音兼能净五蕴　　闻名永劫离嚣尘</p>
<p>西方鼓乐及弦歌　　琵琶箫笛杂相和</p>
<p>一一唯宣五会法　　声声皆说六波罗</p>
<p>极乐欣厌赞</p>
<p>释灵振</p>
<p>释迦昔日同凡夫　　历劫苦行守真如</p>
<p>成佛往来八千返　　苍生元未出阎浮</p>
<p>阎浮众生实苦哉　　递代相送坐哀哀</p>
<p>暂得人身还却去　　须臾满劫不回来</p>
<p>沙门灵振自长呼　　无常厌恨在阎浮</p>
<p>不见如来兴出世　　今逢末法落凡夫</p>
<p>自嗔自恨自推寻　　万劫千生罪障深</p>
<p>生生不见越三界　　轮回六道至于令</p>
<p>研心性相苦推穷　　检寻圣教自圆融</p>
<p>虽得丈夫披法服　　不那生于末法中</p>
<p>末法去圣渐迢遥　　行门若个独能超</p>
<p>今生但念弥陀佛　　亦兑沈论火宅烧</p>
<p>念佛能为急要门　　得出阎浮何可论</p>
<p>若人不信生疑惑　　自看圣教勘经文</p>
<p>经文专遣念弥陀　　急要之门更不过</p>
<p>但能深信无疑惑　　今生便得出娑婆</p>
<p>弥陀经上自称扬　　七日专念往西方</p>
<p>六万恒沙诸佛赞　　功德咸言不可量</p>
<p>七日念佛常如斯　　何况尽命至心持</p>
<p>诸余功德无伦疋　　速疾之门唯佛知</p>
<p>众生款款审思量　　地狱三途难可当</p>
<p>一失人身经万劫　　缘何不乐往西方</p>
<p>西方极乐镇欢娱　　直与天堂万倍殊</p>
<p>普告众生须速往　　缘何苦死恋阎浮</p>
<p>阎浮五浊足贫穷　　一切因缘有始终</p>
<p>苦海无涯无底莫　　千军万众没其中</p>
<p>西方极乐乐无穷　　水马和音说大乘</p>
<p>菩萨天人无中夭　　真言成佛是为终</p>
<p>阎浮田地足丘坑　　山岳堆阜不均平</p>
<p>只为人心多不善　　一切杂恶在中生</p>
<p>西方极乐掌中平　　一无堆阜及丘坑</p>
<p>琉璃作地黄金界　　杂色莲花遍满生</p>
<p>阎浮大海众江河　　鱼鳖鼋鼍甚以多</p>
<p>一朝雨堕衡山谷　　漂流杂恶苦相和</p>
<p>西方极乐七宝池　　八功德水不思议</p>
<p>底有金沙岸香树　　莲化涌出化生儿</p>
<p>阎浮托报女人胎　　生熟二藏裹婴孩</p>
<p>亦至平安仍未语　　无明人我逐身来</p>
<p>西方净土有婴孩　　一一托报出莲台</p>
<p>亲见如来说妙法　　自然解脱悟心开</p>
<p>阎浮草木众聚林　　高者无过五十寻</p>
<p>不得多年心朽烂　　恋成灰土不堪任</p>
<p>西方极乐七宝林　　五百万里上余侵</p>
<p>微风吹动千般乐　　皆说如来解脱音</p>
<p>阎浮日日炙人伤　　婉转轮回不定常</p>
<p>出没之时有明夜　　不兑狂云所翳光</p>
<p>西方极乐无边光　　亦无明夜镇恒常</p>
<p>得我如来一毛孔　　更盖光明遍十方</p>
<p>阎浮父母及妻儿　　香火思情能几时</p>
<p>纵得团圆终不久　　须臾即见有分离</p>
<p>西方极乐不如斯　　弥陀如来是大师</p>
<p>菩萨人天为圣友　　同受欢娱无别时</p>
<p>阎浮极苦苦无边　　男女恩爱命相连</p>
<p>且暮多求恐不活　　无暇归真慕善缘</p>
<p>西方极乐乐无边　　不愁男女及钱财</p>
<p>须衣罗绮千里至　　念食百味在傍边</p>
<p>阎浮男子女人身　　同受四大雨般人</p>
<p>彼此结心成地狱　　须臾万劫永沉沦</p>
<p>西方极无女人　　生者皆同菩萨身</p>
<p>总证三明八解脱　　一生补处离嚣尘</p>
<p>阎浮世界足钱财　　一一皆从苦还来</p>
<p>得者荣身不作福　　三途一闭遣谁开</p>
<p>西方极乐乐咍咍　　不顾阎浮不净财</p>
<p>舍宅园林离即有　　衣裳百味遂心来</p>
<p>阎浮五浊是凡人　　托报不得自由身</p>
<p>妻子从头索衣食　　差别不辨所由嗔</p>
<p>西方极乐没凡人　　亦无妻子及慈亲</p>
<p>生者皆登菩萨位　　总证金刚不坏身</p>
<p>阎浮世界学修禅　　杂恶之处足攀缘</p>
<p>流浪狂心难把捉　　由如大海簸舟船</p>
<p>西方极乐不如然　　上品生者世尊前</p>
<p>得我如来一言教　　百法明门自晓然</p>
<p>阎浮说法度众生　　唯听文句不依行</p>
<p>赞叹随心举合掌　　违情触著起无明</p>
<p>西方说法度众生　　水鸟弦歌空里鸣</p>
<p>闻者皆言念三宝　　更无余外别修行</p>
<p>阎浮世界不堪停　　西业因缘每月盈</p>
<p>纵饶作得些些善　　不觉地狱向刹成</p>
<p>西方净土实堪停　　长劫不闻诸苦声</p>
<p>鼓乐弦歌空里满　　一一皆言解脱名</p>
<p>阎浮持戒足无明　　由如白日闇中行</p>
<p>作意向前欲选道　　不觉失脚落深坑</p>
<p>西方极乐乐轰轰　　亦亦众苦及修行</p>
<p>亲见弥陀说妙法　　闻者悟解证无明</p>
<p>众生念佛喻乘船　　假我如来增上缘</p>
<p>七日七夜专心念　　即敌余心数百年</p>
<p>众生欲得出凡笼　　急急专求念佛功</p>
<p>七日称名生彼国　　若比余门定不同</p>
<p>但知念佛莫生疑　　不解之辈是愚痴</p>
<p>只为超升令速疾　　此地凡夫信者希</p>
<p>众生念佛佛来迎　　无常了了甚分明</p>
<p>弹指即到如来所　　他方历供证无生</p>
<p>西方极乐镇欢娱　　释迦所说岂传虚</p>
<p>普劝有情生彼国　　何得苦死恋阎浮</p>
<p>专心念佛莫朦笼　　定得西方不弃功</p>
<p>即今且在凡夫境　　无常即获六神通</p>
<p>西方宝殿宝池亭　　树木水鸟解人情</p>
<p>鹦鹉和鸣赞三宝　　声中显出大乘经</p>
<p>西方宝树宝根茎　　宝花宝网甚分明</p>
<p>宝叶行行相间错　　宝叶重出化生</p>
<p>宝池宝岸宝莲花　　宝阶宝底宝莲花</p>
<p>下生虽有离身障　　菩提不发自生牙</p>
<p>花幢百亿绕金台　　光明宝座座如来</p>
<p>普为众生说妙法　　群生闻者悟心开</p>
<p>朝朝暮暮念弥陀　　为在阎浮降众魔</p>
<p>暂到西方亲见佛　　还来度脱此娑婆</p>
<p>西方净土最为精　　空中作乐万般声</p>
<p>衣食自然随意至　　保无食者受其馨</p>
<p>西方尽夜雨天衣　　宝殿空里逐身飞</p>
<p>百味一念随心至　　何故众生去者稀</p>
<p>极乐庄严赞</p>
<p>释法照</p>
<p>弥陀愿行广无边　　悲济群生普尽怜</p>
<p>总欲化令归本国　　众生罪业共无缘</p>
<p>观音菩萨大慈悲　　能于苦海现希奇</p>
<p>紫金身相三十二　　顶戴弥陀尊重时</p>
<p>势至菩萨甚难思　　紫金身相等无亏</p>
<p>顶上宝瓶光显照　　普收念佛往生机</p>
<p>自庆往昔宿缘深　　得遇弥陀净教音</p>
<p>执持名号无休息　　报尽临终身紫金</p>
<p>我常自叹苦精勤　　希闻无上法清真</p>
<p>须共无明时斗乱　　誓当破灭取金身</p>
<p>一念凝神往宝城　　六通起意学身轻</p>
<p>足踏千叶莲花上　　明月魔尼树下行</p>
<p>弥陀净刹甚精微　　彼处娑婆人岂知</p>
<p>旷劫沉沦于苦海　　何年得遇往生时</p>
<p>极乐宝国无衰变　　碧玉楼台天自然</p>
<p>磨尼明月琉璃水　　光照池台真可怜</p>
<p>极乐宝界甚希奇　　宝为名生来不知</p>
<p>今日喜遇弥陀号　　顿舍裟婆去者稀</p>
<p>弥陀宝界不思议　　唯叹娑婆去者稀</p>
<p>阿鼻地狱人名往　　一堕何年更出时</p>
<p>归去来归去来　　阎浮五浊足尘埃</p>
<p>不如西方快乐处　　到彼花台随意开</p>
<p>厌此娑婆愿生净土赞</p>
<p>慈愍和上</p>
<p>遍观三界咸皆苦　　凡夫耽著事轻盈</p>
<p>欲海业风波浪鼓　　出没何曾有暂停</p>
<p>沉沦恶趣经多劫　　时往人天一度行</p>
<p>痴贪爱取贪诸有　　六道轮回死复生</p>
<p>上生非相还来下　　随入然烧万丈坑</p>
<p>剑树分身心胆碎　　那堪拔舌铁犁耕</p>
<p>今日至诚归命礼　　弥陀两足世间明</p>
<p>唯愿慈悲垂摄受　　毫光摄受得开萌</p>
<p>称名念佛声相续　　七宝花台圣众擎</p>
<p>能于彼国常翘仰　　临终亦定佛亲迎</p>
<p>归向西方赞</p>
<p>三界无安如火宅　　四衢露地络尘埃</p>
<p>厌住死生居骨肉　　何能五荫处胞胎</p>
<p>正值今生发道意　　稀逢净土法门开</p>
<p>愿得西方安养国　　弥陀圣众要相携</p>
<p>定散二门能得往　　精尘九品尽乘台</p>
<p>到彼三明八解脱　　长辞五浊见如来</p>
<p>念佛之时得见佛赞</p>
<p>念佛一声一化佛　　皆从口出生红莲</p>
<p>念佛千声千化佛　　跏趺正坐在吾前</p>
<p>一日常称一万佛　　计佛高低出梵天</p>
<p>愿我临终值诸佛　　迎将净土证三贤</p>
<p>校量坐禅念佛赞　　如来说法元无二</p>
<p>只是众生心不平　　修禅志发禅心净</p>
<p>念佛唯求化佛迎　　一个驾车山上走</p>
<p>一个乘舡水里行　　山水高低虽有异</p>
<p>成功德理两俱平</p>
<p>高声念赞</p>
<p>释法照</p>
<p>第一能排除睡障　　意令诸子离重昏</p>
<p>障灭身心亦清净　　更见西方百宝门</p>
<p>第二动振天魔界　　令遣心归念佛门</p>
<p>但使魔宫闻一念　　因慈永劫奉慈尊</p>
<p>第三声遍十方界　　为令恶取苦皆停</p>
<p>一一能闻无量寿　　咸登净国住经行</p>
<p>第四三途幽苦息　　须臾变作宝莲成</p>
<p>罪人尽处花间坐　　登时闻法悟无生</p>
<p>第五无令外声入　　心心直往法王家</p>
<p>光明长照琉璃殿　　化生同子散金花</p>
<p>第六妄念心无散　　弥陀净刹想中成</p>
<p>宝树林间宣妙法　　声声唯赞大乘经</p>
<p>第七勇猛勤精进　　无明尘埃自消除</p>
<p>念念常观极乐国　　弥陀慈主赠明珠</p>
<p>第八诸佛皆欢喜　　当来护念信心人</p>
<p>一一咸令不退转　　临终证得紫金身</p>
<p>第九能入深三昧　　寂灭无为漏禅</p>
<p>念时无念见诸佛　　永超生死离人天</p>
<p>第十由具诸功德　　恒沙福智果圆明</p>
<p>临终净国莲花坐　　弥陀圣众自亲迎</p>
<p>极乐宝池赞</p>
<p>琉璃为地映池青　　念念须心至宝城</p>
<p>东城之人穷子苦　　若生极乐树珠璎</p>
<p>众生念佛莫狐疑　　决定西方七宝池</p>
<p>每月课功千万遍　　回愿弥陀早已知</p>
<p>宝台楼阁甚精微　　到彼西方应自知</p>
<p>努力回心多念佛　　莲花台上共为期</p>
<p>清净池里宝莲台　　净刹香林映日开</p>
<p>慈主巍巍金色笑　　尽收念佛往生来</p>
<p>弥陀净土甚难思　　求者心中莫致疑</p>
<p>状似云中开浪日　　超然独坐宝莲时</p>
<p>西方慈主甚巍巍　　浊恶愚人岂得知</p>
<p>百宝合为千尺树　　摩尼明月照金池</p>
<p>鸿鸾宛转绕池游　　诸天歌赞甚清幽</p>
<p>箫管空中为梵响　　闻者咸同法性流</p>
<p>池台楼阔巧能妆　　珠珍宝树自成行</p>
<p>碧水恒流于玉树　　琼珂叶里放金光</p>
<p>七宝莲花出水来　　氛氲菡萏正能开</p>
<p>课功作意由人进　　念佛多者紫金台</p>
<p>念佛之人求愿往　　直至西方七宝池</p>
<p>六道赞</p>
<p>欲知何处苦偏多　　唯有泥犁更不过</p>
<p>罪人一人经尘劫　　受苦从头无奈何</p>
<p>渴饮镕铜登剑树　　饥餐猛火度灰河</p>
<p>愿离此苦生安乐　　求生净土见弥陀</p>
<p>思惟饿鬼实堪怜　　遍体由来猛火燃</p>
<p>两耳不闻浆水字　　一身唯有骨相莲</p>
<p>值食将餐便作火　　临河欲饮见枯泉</p>
<p>愿离此苦生安乐　　长处西方坐宝莲</p>
<p>迷涂一配畜生身　　迳历多年受苦辛</p>
<p>严冬露地居寒雪　　盛夏当街卧闇尘</p>
<p>衣裳尽用皮毛覆　　饮食唯将水草珍</p>
<p>愿离此苦生安乐　　长处西方坐宝莲</p>
<p>人身虽复甚难求　　得已还生万种忧</p>
<p>始见红颜花欲茂　　俄然自发飒成秋</p>
<p>魂飞魄散身归冢　　命尽形销肉粪丘</p>
<p>如何不乐生安乐　　永坐金台佛国游</p>
<p>修罗谄诈性顽豪　　善根并被有疑烧</p>
<p>由此身同鬼受苦　　沉沦长劫处尘劳</p>
<p>由因不信堕修罗　　斗战相诤受苦多</p>
<p>愿舍狐疑生净国　　西方长得近弥陀</p>
<p>诸天快乐不思议　　自为多生无尽期</p>
<p>一期报尽还遭苦　　舍彼欢喜受五衰</p>
<p>液中臭汗皆流出　　头上天冠花更萎</p>
<p>尽是无常流转处　　不如极乐坐莲池</p>
<p>叹弥陀观音势至赞</p>
<p>释法照</p>
<p>凝神净刹在微宫　　宝界天花满翠中</p>
<p>金殿已开慈主笑　　奉睹仪容赞未穷</p>
<p>宝树楼台光映照　　总是弥陀愿力功</p>
<p>一念相应皆往彼　　须更获得六神通</p>
<p>衣裓赍持十万亿　　圣众尘沙受供同</p>
<p>从兹稽首常瞻仰　　定舍娑婆出苦笼</p>
<p>观音势至人今见　　宝叶莲花个个空</p>
<p>但念弥陀千万遍　　不久还生极乐中</p>
<p>西方十五愿赞</p>
<p>一愿众生普修道　　二愿一切莫生疑</p>
<p>三愿袈裟来挂体　　四愿莫著女人身</p>
<p>五愿妆粉终身断　　六愿素面见如来</p>
<p>七愿三涂离罪苦　　八愿舍离去悭财</p>
<p>九愿众生敬三宝　　十愿一切法门开</p>
<p>十一愿众生勤念佛　　十四愿总菿佛前朝</p>
<p>十五愿西方生净土　　更莫阎浮重受胎</p>
<p>极乐连珠赞</p>
<p>极乐门中宝日圆　　普照三千及大千</p>
<p>慈悲广连弥陀主　　为汝重开千叶莲</p>
<p>宝池宝岸甚宽平　　宝地琉璃千仞明</p>
<p>普劝众生勤念佛　　临终决定自来迎</p>
<p>宝树浸天难可恻　　不知华叶几由旬</p>
<p>静时天乐寻常响　　风动如遥日月明</p>
<p>七行宝树异光新　　一花纵广百由旬</p>
<p>花开无数红莲坐　　其中总是住生人</p>
<p>宝云光里现朝霞　　黄金地上雨天花</p>
<p>微风吹动诸行树　　法音微妙等无著</p>
<p>汝但勤念弥陀佛　　吾今暂住救娑婆</p>
<p>知汝深心相忆恋　　一遇念佛一回过</p>
<p>送吾千里慢劬劳　　不知端坐相自毫</p>
<p>相得白毫无数佛　　花台宝坐自然高</p>
<p>无人抄赞不能传　　不诵如何化世间</p>
<p>任汝经行极乐国　　吾今且去给孤园</p>
<p>给孤园里凤凰池　　如来在彼不思议</p>
<p>金口长宣微妙法　　见闻无不愿归依</p>
<p>修成此业坐西方　　无边世界尽金光</p>
<p>摩尼流注莲花里　　一回风动万般香</p>
<p>观音说法似悬河　　鸟声天乐共相和</p>
<p>寻常双足莲化里　　天冠顶戴阿弥陀</p>
<p>弥陀身著宝衣新　　足下圆明千辐轮</p>
<p>莫向阎浮贪五欲　　念吾名字速成真</p>
<p>成真早得悟无为　　豪相光明安两眉</p>
<p>能照阎浮诸秽土　　变为佛国妙光辉</p>
<p>光辉微妙在人间　　普摄众生到佛前</p>
<p>各各皆成菩萨位　　一时总得坐红莲</p>
<p>红莲生在宝花池　　千光万色不思议</p>
<p>水鸟珠林同国土　　异香音乐每相随</p>
<p>相随总至妙花宫　　十方佛国总雄雄</p>
<p>处处相迎上宝殿　　赞叹勤功有始终</p>
<p>始终如一不思议　　花台宝坐在琼池</p>
<p>是汝坚心愿力造　　非开诸佛与君为</p>
<p>君为愿力甚坚强　　定生上品坐金刚</p>
<p>莫辞暂住阎浮界　　如今名字在西方</p>
<p>西方宝殿是摩尼　　□金界道地琉璃</p>
<p>千叶莲花百宝坐　　法身清净余时衣</p>
<p>珠衣遍体万般光　　巡行宝树七重行</p>
<p>莫怪莲珠微妙赞　　化度众生无隐藏</p>
<p>隐藏微妙不成师　　法教流行无盛衰</p>
<p>为汝广宣极乐赞　　如来言化作神威</p>
<p>神威法界救苍生　　肉眼重开惠眼明</p>
<p>端坐能观极乐国　　楼台总是宝忆擎</p>
<p>忆擎宝地如千日　　千日之中万色光</p>
<p>光中无数诸菩萨　　弥陀殿下献名香</p>
<p>名香殿下宝云成　　菩萨端严礼不轻</p>
<p>天乐楼前听妙响　　唯闻水鸟念佛声</p>
<p>佛声振动夜摩宫　　天魔心胆悉皆融</p>
<p>降得魔军随佛后　　虔诚顶礼数无穷</p>
<p>无穷算数大魔军　　一时得往作生人</p>
<p>总为回心生彼国　　恭勤瞻仰大慈尊</p>
<p>慈尊妙色甚巍巍　　豪光怜似五须弥</p>
<p>两目澄明如大海　　四十八愿大慈悲</p>
<p>慈悲广开极乐门　　誓救阎浮五浊人</p>
<p>各与光明七宝坐　　何曾更见一微尘</p>
<p>微尘佛刹从心现　　无边世界异光晖</p>
<p>五蕴变成清净眼　　八识翻为八德池</p>
<p>八池总是宝莲花　　念佛之人发道牙</p>
<p>总别阎浮浊恶界　　一时极乐受精华</p>
<p>精华园里见如来　　各坐光明七宝台</p>
<p>幸得同生慈主国　　长劫之中更不回</p>
<p>不回永住百千西　　豪相光明日月齐</p>
<p>忍辱门中八圣道　　声香风里七菩提</p>
<p>菩提道中清净尊　　幽深妙觉事难论</p>
<p>除想自然成解脱　　了心能启大悲门</p>
<p>西方极乐自前明　　万法者从心相生</p>
<p>摄念寂静心灭乐　　观佛决定宝台迎</p>
<p>归西方赞</p>
<p>沙门法照述</p>
<p>归去来　　谁能西边受轮回</p>
<p>且共念彼弥陀号　　往生极乐坐化台</p>
<p>归去来　　裟婆世境苦难哉</p>
<p>急手专心念彼佛　　弥陀净土法门开</p>
<p>归去来　　谁能此处受其灾</p>
<p>总勤同缘诸众等　　努力相将归去来</p>
<p>且共往生安乐界　　特花普献彼如来</p>
<p>归去来　　生老病死苦相催</p>
<p>昼夜勤须念彼佛　　极乐逍遥坐宝台</p>
<p>归去来　　娑婆苦处哭哀哀</p>
<p>急须专念弥陀佛　　长辞五浊见如来</p>
<p>归去来　　弥陀净刹法门开</p>
<p>但有须心能念佛　　临终决定坐化台</p>
<p>归去来　　昼夜为闻唱苦哉</p>
<p>努力回心归净土　　摩尼殿上礼如来</p>
<p>归去来　　娑婆秽境不堪停</p>
<p>急手须归安乐国　　见佛闻法五无生</p>
<p>归去来　　三涂地狱实堪怜</p>
<p>千生万死无休息　　多劫常为猛焰燃</p>
<p>声声为念弥陀号　　一时闻者坐金台</p>
<p>归去来　　刀山剑树实难当</p>
<p>饮酒食肉贪财色　　长劫将身入镬汤</p>
<p>不如西方快乐处　　永超生死离无常</p>
<p>四十八愿赞</p>
<p>法藏因中弘誓重　　释迦悲愿不思议</p>
<p>劝众劝求无间断　　莫令虚弃发心迟</p>
<p>四十八愿大慈悲　　唯恨众生念佛迟</p>
<p>愿愿之中苦得往　　正值弥陀出见时</p>
<p>顶上旋螺千万显　　一双足下踏莲花</p>
<p>汝但专心勤念佛　　慈光直入行人家</p>
<p>善哉调御释迦尊　　劝众恒持净法门</p>
<p>令使诸天空里赞　　众生苦尽出重昏</p>
<p>座上诸人紧发心　　百法门中须入深</p>
<p>听取慈尊真实说　　今诸学者莫沉吟</p>
<p>劝汝殷勤苦修道　　深厌阎浮大火坑</p>
<p>黄金地上琉璃照　　明月摩尼随意生</p>
<p>弥陀三昧自幽清　　众生业障不闻名</p>
<p>水鸟树林皆说法　　身心散乱被魔侵</p>
<p>弥陀大觉足良医　　群生有贼善能治</p>
<p>忏却身中十恶罪　　如今正是上莲时</p>
<p>随心叹西方赞</p>
<p>沙门惟休述</p>
<p>弥陀起教在西方　　正使传来赴大唐</p>
<p>五浊界中策净土　　三涂道上建津梁</p>
<p>开示教门惟速疾　　劝人方便散花香</p>
<p>极乐观从心相见　　阎浮业垢自消亡</p>
<p>行人努力劝观佛　　见佛当生七宝台</p>
<p>一念疑心不生信　　三涂万劫被轮回</p>
<p>净土初门入似宽　　求哀忏悔转将难</p>
<p>为报化怀疑谤者　　同来于此碎身看</p>
<p>弥陀世界甚轻安　　信者皆须审谛看</p>
<p>相好佛身虽总见　　就中偏取白毫观</p>
<p>西方宝界广严城　　七宝池台尽化生</p>
<p>欢喜园中佛说法　　无忧树里鸟谈经</p>
<p>观音相好破诸邪　　摄取苍生入佛家</p>
<p>七日遣修极乐观　　观成便得坐莲花</p>
<p>无生极乐实堪求　　同心往者莫悠悠</p>
<p>三昧忽然随念得　　观音势志是用流</p>
<p>西方净土宝楼高　　同心去者莫辞劳</p>
<p>一念正观便即到　　到时先上紫金桥</p>
<p>西方杂赞</p>
<p>窃见人间罪业多　　然生自作亦教他</p>
<p>财色贪求则不乐　　口中不肯念弥陀</p>
<p>口中终日恣胞鲜　　断他性命不矜怜</p>
<p>佛说怨仇无不报　　三途还彼镬汤煎</p>
<p>刀山万刃自如银　　剑树千峰霜雪新</p>
<p>猛焰炎炉常不息　　口待阎浮食肉人</p>
<p>西方进道胜娑婆　　缘无五欲及邪魔</p>
<p>成佛不劳诸善业　　花台端坐念弥陀</p>
<p>五浊众生多退转　　不如念佛往西方</p>
<p>到彼自然成正觉　　还来苦海作津梁</p>
<p>法王普劝念弥陀　　意在群生出爱河</p>
<p>上品花台见慈主　　到者皆因念佛多</p>
<p>弥陀今欲十方游　　幢幡宝盖引前头</p>
<p>菩萨空中为梵向　　赞言极乐更何忧</p>
<p>迦陵频伽色特最　　复有孔雀鸟中王</p>
<p>昼夜连声不休息　　恒叹众生在苦方</p>
<p>宝楼宝阁宝连云　　宽地宽平百宝门</p>
<p>慈主当阳升宝坐　　宝手恒招念佛人</p>
<p>汝等碎身莫辞痛　　无明散尽善牙生</p>
<p>恶业六尘自称灭　　逍遥极乐意游行</p>
<p>白毫光相甚分明　　分身百亿化群生</p>
<p>努力勤心多念佛　　西方圣众自来迎</p>
<p>紫台金阁真珠网　　宝幢高显出云霄</p>
<p>但是有缘皆得往　　连辟相将过法桥</p>
<p>子细推寻诸圣教　　念佛道理最能长</p>
<p>少用功夫亦成就　　临终圣众自迎将</p>
<p>到彼西方安养界　　快乐欢悦永无忧</p>
<p>念念唯加功德长　　生老病死永长休</p>
<p>彼国众生常快乐　　三恶六道不曾闻</p>
<p>一念一时随众听　　闻一悟解百千门</p>
<p>西方净土实堪停　　若欲求生发至诚</p>
<p>弥陀令遣称名字　　唯即专心尽一形</p>
<p>忽须念佛莫悠悠　　欲超苦海要船舟</p>
<p>称名定是生安乐　　永绝阎浮生死流</p>
<p>万行之中为急要　　迅速无过净土门</p>
<p>不但本师金口说　　十方诸佛共传论</p>
<p>莫辞念佛度朝朝　　弥陀本愿许相招</p>
<p>临命终时生安乐　　闻法悟解得逍遥</p>
<p>西方极乐乐轰轰　　闻者回心愿往生</p>
<p>道路未曾知远近　　惭荷如来亲自迎</p>
<p>慈尊愿力置西方　　翠宇凋携七宝庄</p>
<p>珊瑚散饰遍阶砌　　地布从金郁郁黄</p>
<p>冷冷德水布金沙　　影杂祥云碎锦霞</p>
<p>众会莫言空法事　　上方时复雨天花</p>
<p>彼土微风吹宝林　　向籁千般运法音</p>
<p>师子坐边调白玉　　天人行处砌黄金</p>
<p>西方日长于一劫　　莲花开合甚分明</p>
<p>众等佛念求三昧　　紫金台上有真名</p>
<p>如来说教广无边　　大小随机度有缘</p>
<p>八万四千皆解脱　　速疾无过念佛门</p>
<p>弥陀寿量实无涯　　光照无碍照恒沙</p>
<p>一一蒙光皆摄受　　生生长坐宝莲花</p>
<p>莲花菡萏满西方　　池中凫雁及鸳鸯</p>
<p>一一声声皆说法　　花花茎茎尽飞香</p>
<p>空中花雨乱盘回　　珊瑚地上散成台</p>
<p>风吹落叶叶飞去　　吹去萎花花更来</p>
<p>六情妄相遍攀缘　　三昧无由得现前</p>
<p>勤勤光斩无明贼　　急急相将上宝莲</p>
<p>弥陀名字不思议　　闻之罪灭众应知</p>
<p>但有称名生净刹　　总须深信勿怀疑</p>
<p>此界一人念佛名　　西方便有一莲生</p>
<p>但使一坐常不退　　一花直到此间迎</p>
<p>清净池水照莲台　　森森宝刹照天开</p>
<p>巍巍慈主常微笑　　人人摄取往生来</p>
<p>莫怪频频相苦劝　　见人往尽无往常</p>
<p>若得念佛深三昧　　不怕当来平等王</p>
<p>千重香树万重香　　光映池中七宝沙</p>
<p>宝沙涌出摩尼水　　水流随处净无瑕</p>
<p>帝青珠网紫金光　　照出恒沙七宝堂</p>
<p>一一花生诸佛国　　声声赞叹彼西方</p>
<p>琉琉地上紫金山　　飞彩流霞映世间</p>
<p>五浊众生多热恼　　西方净土甚清闲</p>
<p>七宝池里有花台　　弥陀殿内放光开</p>
<p>汝等众生勤念佛　　尽生三界往生来</p>
<p>西方世界甚为精　　忆念专心仰宝城</p>
<p>为能相观功深远　　莲花会里证无生</p>
<p>善道和上　西方赞</p>
<p>观彼弥陀极乐界　　广大宽平众宝城</p>
<p>四十八愿庄严起　　超诸佛刹最为精</p>
<p>本国他方大海众　　穷劫算数不知名</p>
<p>普劝归西同彼会　　恒沙三昧自然成</p>
<p>无生宝国永无常　　一一宝流无数光</p>
<p>行者须心常对目　　胜神踊跃入西方</p>
<p>宝池宝色宝光飞　　一一光成无数台</p>
<p>台中宝楼千万亿　　台侧百亿宝幢围</p>
<p>宝树宝林诸宝树　　宝花宝叶宝根茎</p>
<p>或有千宝分林异　　或有百宝共成行</p>
<p>行行相当叶相次　　色各不同光亦然</p>
<p>等量齐高三十万　　枝叶相触说无因</p>
<p>宝池宝岸宝金沙　　宝叶宝渠宝莲花</p>
<p>十二由旬皆正等　　宝罗宝网宝栏遮</p>
<p>德水分流寻宝树　　间波睹乐证怖怕</p>
<p>寄语有缘同行者　　努力翻迷还本家</p>
<p>弥陀本愿花王坐　　一切众宝以为城</p>
<p>台上四幢张宝漫　　弥陀独坐显真形</p>
<p>弥陀身心遍法界　　影现众生心想中</p>
<p>是故劝汝常观察　　依心起想表真容</p>
<p>宝容宝□临花坐　　心开见波国庄严</p>
<p>宝树三身花遍满　　风铃乐响与文同</p>
<p>弥陀身色如金山　　相好光明照十方</p>
<p>唯有念佛蒙光摄　　当知本愿最为强</p>
<p>十方如来舒舌证　　专称名号至西方</p>
<p>到彼花间妙法　　十地愿行自然彰</p>
<p>法界倾遥如转蓬　　化佛云集满虚空</p>
<p>普劝有缘常忆念　　永绝胞胎证六通</p>
<p>正座跏趺入三昧　　想心来心至西方</p>
<p>睹见弥陀极乐界　　地上虚空七宝庄</p>
<p>弥陀身量极无边　　重劝众生观小身</p>
<p>丈六八尺随机现　　圆光等示化前真</p>
<p>上辈上行上根人　　求生净土等贪嗔</p>
<p>就行差别分三品　　五门相续助三因</p>
<p>一日七日专精进　　毕命乘台出六尘</p>
<p>庆哉难逢今得遇　　永证无为法性身</p>
<p>中辈中行中根人　　一日斋戒处金莲</p>
<p>孝养父母教回向　　为说西方快乐因</p>
<p>佛与声闻众来集　　直到弥陀花座边</p>
<p>百宝花笼经七日　　三品莲开证小真</p>
<p>下辈下行下根人　　十恶五逆等贪嗔</p>
<p>四重偷僧谤正法　　未曾惭愧悔前愆</p>
<p>终日苦相皆云集　　地狱猛火罪人前</p>
<p>忽遇往生善知识　　急劝专称彼佛名</p>
<p>化佛菩萨寻声到　　念一顷心入宝莲</p>
<p>三花障重开多劫　　于时始发菩提因</p>
<p>乐何谛事难思议　　无遇菩萨为同学</p>
<p>性海如来尽是师　　渴闻般若绝思浆</p>
<p>念服无生即断饥　　一切庄严皆法说</p>
<p>无心领纳自然知　　七觉花池随意入</p>
<p>八背凝神会一枝　　弥陀心水沐身顶</p>
<p>观音大圣与衣披　　欲然胜空游法界</p>
<p>须臾授记号无为　　如此道遥快乐处</p>
<p>人今不去待何时</p>
<p>慈愍三藏　西方赞</p>
<p>释迦慈心遍法界　　蠢动含识普皆怜</p>
<p>意欲化令皆解脱　　众生罪业共无缘</p>
<p>所以总教归净土　　弥陀宿昔有缘因</p>
<p>非但娑婆人独往　　他方去者亦无边</p>
<p>弥陀摄化无厌定　　悲心常绕世间行</p>
<p>但有倾诚能念佛　　毫光直照目前明</p>
<p>十方世界微尘众　　同时命尽愿皆生</p>
<p>计彼众生心乐欲　　分身遍布一时迎</p>
<p>观彼弥陀与眷属　　久于曩劫植洪因</p>
<p>凡圣等皆同相好　　人天一种紫金身</p>
<p>宝树宝楼飞宝阁　　宝池宝地宝成莲</p>
<p>地及虚空贤圣满　　花中总是化生子</p>
<p>弥陀道成经十劫　　众生皆愿往西方</p>
<p>菩萨声闻非算数　　五通贤者岂能量</p>
<p>彼国人居不退地　　永超生死断无常</p>
<p>九品花开随早脱　　端然取证亦何妨</p>
<p>菩萨道成皆为物　　众生未熟道成难</p>
<p>为是化缘兜率住　　时时向下谛心观</p>
<p>人年八万方成道　　三会逢缘证涅槃</p>
<p>具共回心生净土　　临时随意往来看</p>
<p>十方三界恒沙佛　　功德圆满等无瑕</p>
<p>宝国庄严皆一种　　要于极乐共咨嗟</p>
<p>但有闻名皆颠往　　定名解脱得非赊</p>
<p>如来不灭归圆寂　　遣行舍利遍三千</p>
<p>宝塔浮图建形象　　礼念香焚百和煎</p>
<p>菩萨妙行虽无量　　当知念佛最为先</p>
<p>乘此因缘生净土　　须臾即至世尊前</p>
<p>三藏微言真圣教　　难逢难过亦难逢</p>
<p>动经恒沙河劫数　　知有西方净土门</p>
<p>一念须心出生死　　终身不退佛迎魂</p>
<p>观音救摄多便便　　神通变化实难思</p>
<p>或复转身成正觉　　或为侍者现师资</p>
<p>众生乐欲心非一　　随缘六道应时宜</p>
<p>劝喻总将归净土　　咸令见佛证无为</p>
<p>势至住在弥陀国　　报得无比紫金身</p>
<p>为度众生来此界　　现形同此世间人</p>
<p>怜愍火宅烧然苦　　随缘六道强勾牵</p>
<p>送向西方安隐地　　遣于生死断因缘</p>
<p>西方净土诸贤圣　　神通自在更无过</p>
<p>一念相随游佛刹　　凡经劫数几恒河</p>
<p>十方世界皆供养　　同时说法一时听</p>
<p>微尘世界恒沙佛　　六通神用岂知名</p>
<p>闻彼弥陀安乐国　　总皆渴仰致丁宁</p>
<p>况及凡夫流浪者　　不求解脱出尘荣</p>
<p>十方三世声间众　　穷劫算数岂能知</p>
<p>诸佛如来方便化　　咸令至果断贪痴</p>
<p>指示西方安乐国　　闻名皆恨往生迟</p>
<p>解脱之人皆愿乐　　凡夫不去欲何为</p>
<p>西方极乐赞</p>
<p>释法照述</p>
<p>善哉法将功能观　　睹见弥陀宝网[革*兌]</p>
<p>诸佛净刹从心现　　众生常须向里看</p>
<p>弥陀住在紫金楼　　十方菩萨圣人游</p>
<p>一念他方闻妙法　　长辞苦海更何忧</p>
<p>悲嗟苦海实增多　　唯须志意念弥陀</p>
<p>昼夜倾心常住想　　临终一念出娑婆</p>
<p>阎浮秽恶不堪停　　为有然烧万丈坑</p>
<p>急手专心念彼佛　　弥陀宝界悟无生</p>
<p>极乐门中七宝池　　花开莲色紫金晖</p>
<p>暂念弥陀登宝台　　须臾不觉证无为</p>
<p>碧玉楼前七宝台　　诸天童子竞来看</p>
<p>持得金花供养佛　　处处唯言称善哉</p>
<p>弥陀住在宝城楼　　倾心念念向西求</p>
<p>到彼三明八解脱　　长辞五浊更何忧</p>
<p>净土五会赞</p>
<p>沙门法照</p>
<p>五会倍须钦　　称名观紫金　　心中辩邪正</p>
<p>观境不来侵　　极乐宝林清　　微风五会声</p>
<p>声中论妙法　　听者悟无生　　净刹宝林明</p>
<p>弥陀五会声　　听者皆生乐　　不闻诸苦名</p>
<p>白玉池边过　　莲花叶里香　　空中开梵响</p>
<p>五会长劫常　　暂至宝城楼　　逍遥何所忧</p>
<p>唯闻念五会　　长劫更何忧　　宝刹多真土</p>
<p>威宣五会音　　常闻严净响　　从此渐幽深</p>
<p>极乐黄金树　　花开五会声　　意欲令诸子</p>
<p>闻者尽修行　　持莲含九品　　花接往生人</p>
<p>五会连声别　　从兹洗客尘　　极乐谁家子</p>
<p>莲花叶里生　　为由闻五会　　从此息尘荣</p>
<p>净国摩尼水　　渠渠处处流　　水声含五会</p>
<p>闻者永无忧</p>
<p>西方极乐赞</p>
<p>释法照</p>
<p>巍巍阿弥陀　　已降生死魔　　宝池珠林国</p>
<p>往生极乐多　　巍巍阿弥陀　　众生念者多</p>
<p>能灭无明闇　　相将出受河　　巍巍阿弥陀</p>
<p>寿量实难过　　八万四千相　　观瞻越爱河</p>
<p>巍巍阿弥陀　　众生念者多　　刹那登宝界</p>
<p>神净永无魔　　胜哉大势至　　悲愿广无边</p>
<p>顶上瓶光照　　诸子普皆怜　　净国琉璃地</p>
<p>珊瑚马脑珠　　金沙彻水照　　严界悉如如</p>
<p>宝国宁无乐　　金光尽是台　　摩尼明月照</p>
<p>时至自还开　　人命如朝露　　不得故迟迟</p>
<p>急急须勤念　　弥陀迎接时　　由因念佛故</p>
<p>所以灭愚痴　　唯深三昧者　　方应同正知</p>
<p>极乐法门开　　众生不肯来　　只为无明缚</p>
<p>永劫受其灾　　不悟真如理　　长时没爱河</p>
<p>贪财常爱色　　轮回恶趣多　　我常自叹喜</p>
<p>深悟真如理　　烦恼本来无　　众生妄见起</p>
<p>极乐甚精微　　人人总不知　　里有弥陀主</p>
<p>相将礼拜时　　欲识无生理　　唯须念佛名</p>
<p>尘劳云散尽　　惠日朗然明　　欲见真如理</p>
<p>唯须观白毫　　无明云散尽　　惠镜朗然高</p>
<p>真如见无见　　无见是真如　　若了此中意</p>
<p>得名明月珠</p>
<p>净土法身赞(此赞通一切处诵)</p>
<p>释法照</p>
<p>法镜临空照　　心通悟色坚　　神通妙刹丘</p>
<p>法界总同然　　意殊恒自净　　神光遍十方</p>
<p>知心无处所　　解脱得清凉　　观像而无像</p>
<p>高声不染声　　了知无所有　　惠镜朗然明</p>
<p>寂寂幽灵静　　恬然无所缘　　坐卧宫霄里</p>
<p>超出离人天　　暂引池边立　　洗却意中泥</p>
<p>清净无尘垢　　愿汝证菩提　　惠镜无令闇</p>
<p>智珠常用明　　尘劳须断却　　宝坐自然迎</p>
<p>注想常观察　　三昧宝王珍　　洞闲三藏教</p>
<p>拂却意中泥　　人今专念佛　　念者入深禅</p>
<p>初夜端心坐　　西方在目前　　念即知无念</p>
<p>无念是真如　　若了此中意　　名为法性珠</p>
<p>净土在心头　　愚人向外求　　心中有宝镜</p>
<p>不识一生休　　诸佛在心头　　汝自不能求</p>
<p>慎勿令虚过　　急手早勤求　　宝镜人皆有</p>
<p>愚人不解磨　　不曾反自照　　尘垢更增多</p>
<p>宝镜人家有　　智人即解磨　　勤勤返自照</p>
<p>尘垢不来过　　意珠恒莹彻　　自性本圆明</p>
<p>悟理知真趣　　念佛即无生　　碎末为金矿</p>
<p>矿中不见金　　智者用消炼　　真金腹内现</p>
<p>佛相空无相　　真如寂不言　　口谈文字教</p>
<p>此界忘相禅　　涅槃末铁法　　秘密不教传</p>
<p>心通常自用　　威当度有缘　　三乘元不识</p>
<p>外道未曾闻　　小相未曾闻　　誓愿不流传</p>
<p>道逢良贤　　把手相传　　道逢不良贤</p>
<p>子父不相传</p>
<p>净土五字赞(通一切处诵)</p>
<p>净刹西方好　　人人道可怜　　课功勤念佛</p>
<p>永得离人天　　净土有金园　　心通悟色坚</p>
<p>弥陀皆摄取　　普愿坐红莲　　莲池碧色采</p>
<p>金花处处满　　玉户洞清音　　五浊殷勤别</p>
<p>西方共作期　　莫迷生死苦　　净土致狐疑</p>
<p>妙阁紫黄金　　琉璃七宝林　　莲池花色异</p>
<p>菩萨上游吟　　净域今时到　　莲花久已门</p>
<p>为承红愿力　　一念坐莲台　　净刹坛金树</p>
<p>其间宝网[革*兌]　　时时出宝果　　众等志心观</p>
<p>宝殿金楼阁　　红莲生碧池　　但知勤念佛</p>
<p>妙偈万般词　　七宝为宫殿　　金莲合作台</p>
<p>真心念佛者　　总得上花来　　弥陀极乐处</p>
<p>宝鸟作音声　　听取声中意　　唤法入金城</p>
<p>孔雀佛前坐　　鸳鸯游戏吟　　白鹤宫中舞</p>
<p>鹦鸪自弹琴　　池水于前现　　花林契法身</p>
<p>汝但持妙典　　诸佛证成真　　暂向台边坐</p>
<p>弥陀见我身　　问言诸子等　　好在往生人</p>
<p>莲花一丛赤　　复有一丛青　　中间化生子</p>
<p>言语甚分明　　欲得往西方　　唯须念佛强</p>
<p>下心修净业　　巍巍入宝堂　　极乐无灯火</p>
<p>随形各自明　　但知勤念佛　　速得悟无生</p>
<p>世尊上宝楼　　住在化城头　　愿汝心清净</p>
<p>努力早勤求　　极乐前头现　　无明不见他</p>
<p>碎身勤忏却　　慈主自来过　　西方有宝楼</p>
<p>圣众自来头　　音中常念佛　　心里说无生</p>
<p>诸佛乃随身　　迷人不自勤　　众等须勤念</p>
<p>心里每常欣　　妙刹心中现　　都由净业多</p>
<p>真心入三昧　　永离苦娑婆　　妙刹一念善</p>
<p>名字十方知　　勤念弥陀佛　　正是发心时</p>
<p>欲得求三昧　　无过自摄心　　身心莫间断</p>
<p>慈主自来寻　　极乐真国净　　余方未得过</p>
<p>心心求三昧　　入定见弥陀　　池水金沙映</p>
<p>莲花遍满生　　念佛人皆往　　随意任经行</p>
<p>欲求三昧乐　　无过多碎身　　真行世尊教</p>
<p>令众见金身　　诸佛成无漏　　皆由累劫修</p>
<p>欲生净土者　　心里自勤求　　积宝如山岳</p>
<p>众生不能求　　内怀明怀镜　　不识一生休</p>
<p>宝阁金楼网　　花雨满池亭　　清音七宝管</p>
<p>不弄自然鸣　　佛力加持我　　今朝出爱河</p>
<p>刹那生彼国　　还此救娑婆　　净土金沙水</p>
<p>寻常绕佛流　　有人入定见　　欢喜更何忧</p>
<p>听说人生者　　池中是我家　　乘莲必自在</p>
<p>游戏散天花　　我今住三昧　　莲花色焰晖</p>
<p>心游七宝殿　　礼佛未能归　　有人欲拟退</p>
<p>莲花叶便委　　精心勤念佛　　花色更增晖</p>
<p>苦海广无边　　弥陀愿力船　　迎将生净土</p>
<p>尽得坐红莲　　净土诸菩萨　　因是苦勤修</p>
<p>花中得上品　　一念十方游</p>
<p>厌苦归净土赞(此赞大会时诵)</p>
<p>宝阁无人上　　地狱竞来奔　　一朝命已尽</p>
<p>何故入泉门　　西方人牢到　　地狱竞来奔</p>
<p>念佛如明镜　　造罪闇昏昏　　地狱不须去</p>
<p>净土早归来　　池中实妙乐　　永劫不闻哀</p>
<p>地狱酸寒苦　　牛头在眼前　　罪人欲入去</p>
<p>苦痛哭号天　　生存不念佛　　死后入泉门</p>
<p>镬汤频受苦　　猛焰胁人魂　　释迦台上坐</p>
<p>徒众竞来听　　说此阎浮苦　　轮回不暂亭</p>
<p>西方实妙乐　　百宝紫莲台　　黄金为界道</p>
<p>见者发心来　　宝阁西方现　　金台更可怜</p>
<p>池中化生子　　水里拨红莲　　碧玉池中水</p>
<p>莲花郁郁香　　花开能见佛　　闻法悟真常</p>
<p>化阁多青翠　　金楼宝网[革*兌]　　摩尼幢上盖</p>
<p>池水百花般　　一生勤念佛　　誓愿出娑婆</p>
<p>身心无间断　　长却坐莲荷　　归念弥陀佛</p>
<p>稽首彼如来　　誓生极乐国　　池里坐花台</p>
<p>下意归西路　　低心摄有情　　弥陀慈愍见</p>
<p>报尽自然迎</p>
<p>上来依诸圣教略述赞扬五会法事轨仪。以为三卷。前之两卷。其有明文。意遣群疑。归心净国。众等若念诵赞行。即依前卷回向发愿文。即便应知。时大历九年冬初十月。于北京龙兴寺。再述净土念诵观门滓腾神净方证妙觉之圆明。共处莲花之会。愿诸智者。深信修行。厌离轮回生死世界。专称彼佛。同往净方。疾证菩提。岂非善哉乐哉矣。有缘之者。愿共归西。根性有差。各随业云尔</p>
<p>净土念佛诵经观行仪卷下</p>
<p>时乾祐四年岁次辛亥蕤宾之日莫愿十三叶于宫泉大圣先岩寺讲堂后弥勒院写故记</p>
                </article>
                                                <div class="spanout"><button class="mdui-fab mdui-fab-mini mdui-color-theme-accent mdui-ripple mdx-share" mdui-menu="{target: '#mdxshare'}"><i class="mdui-icon material-icons">&#xe80d;</i></button>
                <ul class="mdui-menu" id="mdxshare">
                <li class="mdui-menu-item mdx-s-img-li"><a href="javascript:mdx_show_img()"><i class="mdui-icon material-icons mdx-share-icon">&#xe3f4;</i> 生成分享图</a></li>
                <li class="mdui-menu-item">
<a href="http://service.weibo.com/share/share.php?appkey=&amp;title=%e5%87%80%e5%9c%9f%e4%ba%94%e4%bc%9a%e5%bf%b5%e4%bd%9b%e8%af%b5%e7%bb%8f%e8%a7%82%e8%a1%8c%e4%bb%aa%e5%8d%b7%e4%b8%ad%ef%bc%8e%e4%b8%8b%ef%bc%882%e5%8d%b7%ef%bc%89&amp;url=&amp;pic=http://rxl.xuefovip.com/wp-content/uploads/2018/10/faputixin.jpg&amp;searchPic=false&amp;style=simple" class="mdui-ripple" target="_blank"><svg class="mdx-share-icon" viewBox="0 0 1024 1024" xmlns="http://www.w3.org/2000/svg" width="25" height="25"><path d="M783.05 155.7c-30.14-6.86-70.57-5.46-121.28 4.12-.7 0-1.4.35-2.1 1.06l-1.07 2.1-1.05 1.06c-7.56 2.02-13.7 6.33-18.55 12.83-4.83 6.5-7.2 13.54-7.2 21 0 10.3 3.42 18.82 10.28 25.67 6.85 6.86 15.12 10.3 24.7 10.3h3.07c.7 0 2.2-.37 4.66-1.07 2.38-.7 5.02-1.23 7.74-1.58 2.73-.36 5.63-1.07 8.8-2.12 3.07-1.06 5.88-2.02 8.26-3.08 2.37-1.05 7.03-1.58 13.88-1.58 6.86 0 15.3.53 25.23 1.58 9.94 1.06 20.92 3.6 32.88 7.65 12.04 4.13 24 9.23 35.94 15.38 11.96 6.15 24 14.77 35.95 25.66 12.04 10.9 22.5 23.55 31.38 37.96 17.84 40.35 21.27 79.37 10.28 117.07 0 .7-.18 1.4-.53 2.1-.35.72-.88 2.4-1.58 5.1-.7 2.73-1.4 5.28-2.1 7.66-.7 2.36-1.4 5.44-2.12 9.22-.7 3.77-1.05 7.03-1.05 9.75 0 6.16 1.67 11.25 5.1 15.38 3.42 4.13 7.73 7.03 12.83 8.7 5.18 1.67 11.16 2.55 18.02 2.55 19.16 0 30.5-11.6 33.92-34.9 8.26-26.7 12.83-52.2 13.9-76.46 1.05-24.25-.7-45.7-5.1-64.16-4.5-18.45-11.17-35.77-20.05-51.85-8.87-16.1-19.16-29.8-30.85-41.05-11.7-11.34-24.7-21.53-39.1-30.85-14.42-9.23-28.3-16.6-41.67-22.06-13.18-5.36-27.07-9.75-41.4-13.18zm17.5 289.4c4.13 0 7.9-1.04 11.33-3.06s6.16-4.66 8.26-7.65c2.02-3.08 3.43-6.34 4.13-9.76.7-.7 1.06-1.67 1.06-3.08 8.26-78.05-19.16-122.52-82.27-133.42-18.54-3.43-35.68-3.78-51.4-1.05-4.85 0-8.9 1.22-12.32 3.6-3.43 2.36-6.33 5.44-8.8 9.22-2.36 3.78-3.6 7.73-3.6 11.78 0 6.85 2.38 12.65 7.22 17.4 4.83 4.75 10.63 7.2 17.5 7.2 53.43-12.3 82.25 4.76 86.3 51.34 1.4 11.6.7 22.58-2.1 32.87 0 6.86 2.36 12.66 7.2 17.4 4.74 4.76 10.63 7.13 17.48 7.22zM435.6 659.67c-4.83 3.42-9.75 4.92-14.94 4.65-5.1-.34-8.7-2.53-10.8-6.67l-2.12-4.13c-.7-1.4-1.05-2.72-1.05-4.13v-4.13c0-2.02.36-3.78 1.06-5.1l2.1-4.13c.7-1.4 1.68-2.36 3.1-3.06l3.06-4.13c5.45-4.13 10.8-5.8 15.9-5.1s8.7 3.44 10.82 8.18c2.02 2.73 2.9 5.8 2.55 9.23-.36 3.44-1.42 6.7-3.1 9.77-1.66 3.16-3.85 6.06-6.58 8.8zm-87.45 73.9c-4.13.72-8.08.9-11.78.54-3.78-.35-7.2-1.05-10.3-2.1-3.07-1.06-6.14-2.3-9.22-3.6-3.07-1.33-5.62-3.27-7.73-5.64-2.1-2.46-3.96-4.83-5.63-7.2-1.67-2.38-3.07-5.1-4.13-8.18s-1.6-6.33-1.6-9.76c0-7.55 2.03-14.85 6.16-22.06 4.13-7.2 9.76-13.35 16.97-18.45 7.2-5.18 15.2-8.08 24.17-8.7 6.15-.7 12.12-.52 18 .53s10.82 2.73 14.96 5.1c4.13 2.37 7.73 5.1 10.8 8.18 3.08 3.08 5.37 6.68 6.7 10.8 1.3 4.15 2 8.54 2.1 13.37 0 7.56-2.2 14.68-6.7 21.54-4.47 6.86-10.44 12.66-18 17.4-7.56 4.76-15.82 7.48-24.8 8.27zm37-194.05c-19.86 2.03-37.7 6.7-53.43 13.9s-28.13 15.38-37 24.6c-8.88 9.23-16.44 19.17-22.68 29.8-6.15 10.64-10.46 21-12.83 31.3-2.38 10.27-3.96 19.68-4.66 28.2-.7 8.53-1.06 15.2-1.06 20.04l1.07 8.18v4.13c0 2.02.7 6.15 2.1 12.3s3.26 11.78 5.63 16.96c2.38 5.2 6.33 10.82 11.78 16.98 5.45 6.15 11.95 11.25 19.5 15.38 45.27 21.88 87.38 28.56 126.5 20.04 39-8.53 70.56-28.22 94.56-59.07 9.58-11.6 15.9-26 18.98-43.15 3.08-17.14 2.37-34.36-2.1-51.86-4.5-17.4-12.14-33.3-23.12-47.72-11-14.4-27.25-25.5-48.78-33.4-21.45-7.82-46.32-10.02-74.45-6.6zm29.9 284.42c-74.02 3.43-136.95-10.98-188.63-43.15-51.76-32.17-77.6-72.86-77.6-122.17 0-48.6 25.66-90.53 77.08-125.77 51.4-35.24 114.43-54.58 189.14-58 74.7-3.43 137.72 8.87 189.14 36.9 51.4 28.04 77.08 66.36 77.08 114.97 0 49.3-26.2 93.6-78.66 132.9-52.4 39.45-114.97 60.8-187.56 64.32zm313.5-319.2c-10.3-2.04-16.97-5.1-20.05-9.24s-3.6-7.83-1.58-11.34l3.08-5.1c.7-.7 1.4-1.67 2.1-3.08s2.12-4.3 4.14-8.7c2.02-4.48 3.6-8.87 4.66-13.36 1.05-4.48 1.93-9.93 2.55-16.43.7-6.5.44-12.66-.53-18.46-.97-5.8-3.08-12.12-6.16-18.97-3.07-6.86-7.38-13-12.83-18.46-9.58-9.58-22.15-15.73-37.53-18.46-15.38-2.7-30.85-2.9-46.23-.5-15.4 2.36-29.98 5.44-43.7 9.2-13.7 3.8-25.04 7.4-33.92 10.82l-13.35 6.16c-6.86 2.02-12.5 3.42-16.97 4.13-4.48.7-7.9.54-10.28-.52-2.37-1.05-4.3-2.02-5.63-3.08-1.3-1.05-1.84-3.42-1.58-7.2.36-3.78.7-7.03 1.06-9.76.35-2.72 1.23-7.03 2.55-12.83 1.4-5.8 2.37-10.45 3.07-13.88 0-8.17-.52-15.9-1.58-23.1-1.05-7.22-3.25-15.22-6.68-24.1-3.44-8.87-8.36-16.08-14.95-21.53-6.5-5.46-14.77-9.94-24.7-13.37-9.93-3.43-22.76-4.48-38.58-3.07-15.73 1.3-33.58 5.45-53.44 12.3-24 8.18-48.34 20.4-73.04 36.4-24.7 16.07-46.06 32.86-64.26 50.26-18.2 17.5-34.8 34.37-49.83 50.8-15.1 16.44-26.7 29.8-34.97 40.08l-11.34 16.44c-22.6 29.44-39.38 58.88-50.37 88.24-10.9 29.35-16.08 51.6-15.38 66.62v21.53c4.13 32.87 14.24 62.32 30.32 88.33 16.08 26.02 35.24 47.02 57.57 63.1 22.32 16.1 48.5 29.8 78.66 41.05 30.15 11.35 59.15 19.53 86.92 24.62 27.78 5.1 57.05 8.7 87.9 10.8 50.7 4.14 103.35.2 157.76-11.77 54.5-11.95 105.2-32.7 152.14-62.13 46.93-29.45 80.06-64.7 99.23-105.74 11.7-24 17.66-46.58 18-67.76.37-21.18-3.24-38.5-10.8-51.85-7.56-13.36-17.3-25.14-29.35-35.42-11.96-10.3-23.3-17.85-33.93-22.6-10.63-4.83-20.04-7.9-28.3-9.22v.17z"/></svg> 分享到 微博</a>
</li>
<li class="mdui-menu-item">
<a href="http://connect.qq.com/widget/shareqq/index.html?site=%e4%bd%9b%e6%b3%95%e4%ba%ba%e7%94%9f%ef%bc%88xuefo.vip%ef%bc%89&amp;title=%e5%87%80%e5%9c%9f%e4%ba%94%e4%bc%9a%e5%bf%b5%e4%bd%9b%e8%af%b5%e7%bb%8f%e8%a7%82%e8%a1%8c%e4%bb%aa%e5%8d%b7%e4%b8%ad%ef%bc%8e%e4%b8%8b%ef%bc%882%e5%8d%b7%ef%bc%89&amp;summary=No.%202827%e5%87%80%e5%9c%9f%e4%ba%94%e4%bc%9a%e5%bf%b5%e4%bd%9b%e8%af%b5%e7%bb%8f%e8%a7%82%e8%a1%8c%e4%bb%aa%e5%8d%b7%e4%b8%ad%e3%80%81%e4%b8%8b%e5%87%80%e5%9c%9f%e4%ba%94%e4%bc%9a%e5%bf%b5%e4%bd%9b%e8%af%b5%e7%bb%8f%e8%a7%82%e8%a1%8c%e4%bb%aa%e5%8d%b7%e4%b8%ad%e5%8d%97%e5%b2%b3%e6%b2%99%e9%97%a8%e6%b3%95%e7%85%a7%e6%92%b0%e4%bd%9b%e8%af%b4%e9%98%bf%e5%bc%a5%e9%99%80%e7%bb%8f(%e4%b8%80...&amp;pics=http://rxl.xuefovip.com/wp-content/uploads/2018/10/faputixin.jpg&amp;url=" class="mdui-ripple" target="_blank"><svg class="mdx-share-icon" viewBox="0 0 1024 1024" xmlns="http://www.w3.org/2000/svg" width="25" height="25"><path d="M877.52 671.695c-5.755-81.48-59.027-149.772-89.82-185.1 4.266-10.264 14.677-69.754-25.503-110.348.073-.975.073-1.95.073-2.877 0-160.085-111.006-275.334-250.27-275.846-139.264.536-250.27 115.76-250.27 275.846 0 .95 0 1.926.073 2.877-40.18 40.594-29.745 100.084-25.503 110.348-30.77 35.328-84.04 103.62-89.82 185.125-1.048 21.43 2.195 52.638 12.362 66.51 12.434 16.92 46.543-3.412 70.924-57.44 6.778 25.04 22.43 63.268 57.88 111.762-59.318 13.897-76.214 73.947-56.27 106.788 14.067 23.113 46.274 42.13 101.79 42.13 98.767 0 142.384-27.233 161.865-46.226 3.95-4.145 9.68-6.12 16.97-6.144 7.29 0 13.02 2 16.97 6.144 19.48 18.993 63.097 46.226 161.84 46.226 55.54 0 87.723-19.017 101.79-42.154 19.968-32.817 3.048-92.867-56.222-106.764 35.425-48.518 51.102-86.723 57.88-111.763 24.38 54.052 58.466 74.36 70.9 57.44 10.19-13.896 13.41-45.104 12.36-66.51z"/></svg> 分享到 QQ</a>
</li>
<li class="mdui-menu-item">
<a href="https://sns.qzone.qq.com/cgi-bin/qzshare/cgi_qzshare_onekey?url=&amp;title=%e5%87%80%e5%9c%9f%e4%ba%94%e4%bc%9a%e5%bf%b5%e4%bd%9b%e8%af%b5%e7%bb%8f%e8%a7%82%e8%a1%8c%e4%bb%aa%e5%8d%b7%e4%b8%ad%ef%bc%8e%e4%b8%8b%ef%bc%882%e5%8d%b7%ef%bc%89&amp;content=utf-8" class="mdui-ripple" target="_blank"><svg class="mdx-share-icon" viewBox="0 0 1024 1024" xmlns="http://www.w3.org/2000/svg" width="25" height="25"><path d="M957.434 412.258c-8.28-23.668-309.126-44.82-309.126-44.82s-111.286-279.42-138.2-279.42c-26.91 0-138.253 279.42-138.253 279.42s-299.562 21.04-309.128 44.82C53.16 436.032 286.42 629.773 286.42 629.773s-68.876 294.215-52.817 307.105c16.11 12.894 276.45-145.01 276.45-145.01s258.38 163.378 276.51 145.01c13.314-13.506-22.437-178.836-41.796-262.453-.615-2.677-101.05 11.167-212.39 11.89-98.863.67-209.145-6.03-209.145-6.03l257.43-191.17s-80.01-14.57-140.77-20.037c-86.838-7.815-162.927-7.648-153.472-10.045 15.05-3.798 120.573-13.678 223.688-10.05 94.113 3.35 187.212 20.04 187.212 20.04L439.892 652.156s56.227 8.653 102.894 10.44c88.903 3.404 197.392.948 197.17 0-3.303-14.008-6.21-32.823-6.21-32.823s231.97-193.85 223.688-217.515zm0 0"/></svg> 分享到 QQ空间</a>
</li>            </ul>
                <i class="mdui-icon material-icons">&#xe54e;</i> 没有标签<span class="mdui-text-color-black-disabled timeInPost" itemprop="datePublished"><i class="mdui-icon material-icons info-icon">&#xe192;</i> 2015-07-30</span>
                <div class="mdui-divider"></div><div itemscope itemtype="http://schema.org/WebPage" id="crumbs"> <a itemprop="breadcrumb" href="http://rxl.xuefovip.com/">首页</a> &nbsp;&nbsp;<span class="mdx-spr">•</span>&nbsp;&nbsp; <a itemprop="breadcrumb" href="category/%e4%bd%9b%e7%bb%8f%e5%a4%a7%e5%85%a8.html">佛经大全</a> &nbsp;&nbsp;<span class="mdx-spr">•</span>&nbsp;&nbsp; <span class="current">净土五会念佛诵经观行仪卷中．下（2卷）</span></div></div>
            </div>

<div class="mdui-color-theme" style="line-height:1.8;font-size:21px;text-align:center;padding:21px 0;">
  <div class="howMenu">点击左上角按钮，更多精彩功能</div>发心为利他，求正等菩提<br/>随喜乐分享，无量胜功德<div class="howShare">点击右上角按钮，使用微信扫码分享或者手机继续阅读</div>
</div>
         <div id="indic"></div>

            <div class="mdx-share-img" id="mdx-share-img"><div class="mdx-si-head" style="background-image:linear-gradient(to bottom, rgba(0,0,0,0) 45%,rgba(0,0,0,0.7) 100%),url(../../wp-content/uploads/2018/10/faputixin.jpg);"><p>佛法人生（xuefo.vip）</p><span>净土五会念佛诵经观行仪卷中．下（2卷）</span></div><div class="mdx-si-sum">No. 2827净土五会念佛诵经观行仪卷中、下净土五会念佛诵经观行仪卷中南岳沙门法照撰佛说阿弥陀经(一名小无量寿经。后秦罗什法师译。宗嘉元年。求那跋陀罗重译。名阿弥陀经)如是我闻。一时…</div><div class="mdx-si-box"><span>扫描二维码继续阅读</span><div class="mdx-si-qr" id="mdx-si-qr"></div></div><div class="mdx-si-time">2015-07-30</div></div>
      <button class="mdui-fab mdui-color-theme-accent mdui-fab-fixed mdui-fab-hide scrollToTop mdui-ripple"><i class="mdui-icon material-icons">&#xe316;</i></button>
      <footer class="foot mdui-text-center">粤ICP备16093472号-1</footer>
    </div>
    <script>var mdx_offline_mode = 0;</script>
        <script type='text/javascript' src='../../wp-content/plugins/smartideo/static/smartideo16b9.js?ver=2.5.2'></script>
<script type='text/javascript' src='../../wp-content/themes/mdx/js/jquery.min340a.js?ver=1.8.3.c160b7e'></script>
<script type='text/javascript' src='../../wp-content/themes/mdx/mdui/js/mdui.min340a.js?ver=1.8.3.c160b7e'></script>
<script type='text/javascript' src='../../wp-content/themes/mdx/js/qr340a.js?ver=1.8.3.c160b7e'></script>
<script type='text/javascript' src='../../wp-content/themes/mdx/js/ra340a.js?ver=1.8.3.c160b7e'></script>
<script type='text/javascript' src='../../wp-content/themes/mdx/js/h2c340a.js?ver=1.8.3.c160b7e'></script>
<script type='text/javascript' src='../../wp-content/themes/mdx/js/lazyload6a02.js?v=20190830&amp;ver=1.8.3.c160b7e'></script>
<script type='text/javascript'>
/* <![CDATA[ */
var ajaxcomment = {"ajax_url":"http:\/\/rxl.xuefovip.com\/wp-admin\/admin-ajax.php","order":"asc","formpostion":"top"};
/* ]]> */
</script>
<script type='text/javascript' src='../../wp-content/themes/mdx/ajax-comment/app8a54.js?ver=1.0.0'></script>
<script type='text/javascript' src='../../wp-includes/js/hoverIntent.minc245.js?ver=1.8.1'></script>
<script type='text/javascript'>
/* <![CDATA[ */
var megamenu = {"timeout":"300","interval":"100"};
/* ]]> */
</script>
<script type='text/javascript' src='../../wp-content/plugins/megamenu/js/maxmegamenuf8a7.js?ver=2.5.3.2'></script>
<script type='text/javascript' src='../../wp-includes/js/wp-embed.min340a.js?ver=1.8.3.c160b7e'></script>
<script type='text/javascript' src='../../../qzonestyle.gtimg.cn/qzone/qzact/common/share/share340a.js?ver=1.8.3.c160b7e'></script>
	<script id="wxcs-script">
	WX_Custom_Share = function(){
		
		var xhr = null;
		var url = 'http://rxl.xuefovip.com/wp-admin/admin-ajax.php';
		var signature_url = window.location.href.split('#')[0];
		var formData = {
			action: 'wxcs_get_share_info',
			type: 'post',
			id: 172537,
			signature_url: signature_url
		};
		
		this.init = function(){
			if( window.XMLHttpRequest ){
				xhr = new XMLHttpRequest();
			}
			else if( window.ActiveXObject ){
				xhr = new ActiveXObject('Microsoft.XMLHTTP');
			}
			
			get_share_info();
		}
		
		function formatPostData( obj ){
			
			var arr = new Array();
			for (var attr in obj ){
				arr.push( encodeURIComponent( attr ) + '=' + encodeURIComponent( obj[attr] ) );
			}
			
			return arr.join( '&' );
		}
		
		function get_share_info(){
			
			if( xhr == null ) return;
			
			xhr.onreadystatechange = function(){
				if( xhr.readyState == 4 && xhr.status == 200 ){
					
					var data = eval('(' + xhr.responseText + ')');
					
					if( data == null ){
						return;
					}
					
					var info = {
						title: data.title,
						summary: data.desc,
						pic: data.img,
						url: data.url
					}
					
					if( formData.type == 'other' ){
						info.title = document.title;
						info.summary = location.href;
						info.url = location.href;
					}
					
					if( data.use_actual_url == true ){
						info.url = location.href;
					}

					if( data.error ){
						console.error( '自定义微信分享: ' )
						console.error( data.error );
					}
					else if( data.appid ){
						info.WXconfig = {
							swapTitleInWX: data.swapTitleInWX,
							appId: data.appid,
							timestamp: data.timestamp,
							nonceStr: data.nonceStr,
							signature: data.signature
						}
					}
					
					setShareInfo( info );
				}
			};
			
			xhr.open( 'POST.html', url, true);
			xhr.setRequestHeader( 'Content-Type', 'application/x-www-form-urlencoded' );
			xhr.send( formatPostData( formData ) );
		}
		
	}
	
	new WX_Custom_Share().init();
	</script>
	            <script>
      function snbar(){
        mdui.snackbar({
          message: '已自动定位到你此前阅读处&nbsp;&nbsp;&nbsp;',
          buttonText: '从头阅读',
          timeout: 10000,
          onButtonClick: function(){
              $("body,html").animate({scrollTop:0},700);
          },
        });
      }
      var ifscr = 0;
      var moreinput = "'更多选项'";
      var morecomment = "加载更多评论";
      var nomorecomment = "没有更多了";
              ifscr = 1;
            var mdx_comment_ajax = 0;
              mdx_comment_ajax = 1;
            var mdx_imgBox = 0;
            var mdx_tapToTop = 0;
              mdx_tapToTop = 1;
            </script>
            <script>
      //Show Read Pro'
      $('#indic').radialIndicator({
        displayNumber: false,
        radius: 27,
        barColor: '#ffffff',
        roundCorner: false,
        barWidth: 3,
        barBgColor: '#536dfe',
      });
      var ind = $('#indic').data('radialIndicator');
      var mdx_si_i18n = '长按/右键保存图片';
      var mdx_github_i18n_1 = '在 Github 上查阅';
      var mdx_github_i18n_2 = '获取 Github 仓库信息时出现问题<br>尝试直接访问';
      var mdx_post_i18n_1 = '这个页面没有摘要。';
      var mdx_post_i18n_2 = '前往页面';
      var mdx_post_i18n_3 = '获取页面信息时出现问题<br>尝试直接访问';
</script>
<script type='text/javascript' src='../../wp-content/themes/mdx/js/post340a.js?ver=1.8.3.c160b7e'></script><!--Theme Version 1.8.3.c160b7e-->
  </body>

<!-- Mirrored from rxl.xuefovip.com/index.php/archives/172537 by HTTrack Website Copier/3.x [XR&CO'2014], Tue, 04 Feb 2020 10:25:41 GMT -->
</html>

<!--
Performance optimized by W3 Total Cache. Learn more: https://www.w3-edge.com/products/

Page Caching using disk: enhanced (Requested URI is rejected) 
Database Caching using disk

Served from: rxl.xuefovip.com @ 2020-01-11 04:34:52 by W3 Total Cache
-->